---
title: X-Team – po 5 latach odchodzę – zmieniam pracę 😱
permalink: x-team-odchodze-zmieniam-prace-zdalna
type: post
date: 2021-10-10T10:05:05.000Z
authors:
  - michal-miszczyszyn
category: praca-zdalna
thumbnail:
  url: /public/assets/xteam_x-team_odchodze_kemjkp.png
  width: 1920
  height: 1005
---

X-Teamu nikomu chyba przedstawiać nie trzeba, a większość z Was pewnie mnie z tą firmą kojarzy. Cóż. Wszystko, co ma początek, ma też koniec… A jak ja patrzę na minione lata? Dlaczego chcę coś zmienić? No i dokąd odchodzę?

---

<img
  src="/public/assets/f_auto,c_limit,w_1536,q_auto/wp-content/uploads/2018/02/x-team-logo-large.png"
  width="400"
  height="180"
/>

Dobra, może jednak niektórym trzeba X-Team przedstawić, a więc: X-Team to pośrednik pomiędzy programistami i programistkami, a klientami z całego świata. Więcej o tym, czym X-Team jest, a czym nie jest, pisałem już tutaj: [X-Team — opis, rekrutacja, moja opinia](https://typeofweb.com/x-team-opis-rekrutacja-opinia)

## Kultura pracy X-Team

Głównymi zasadami współpracy z X-Teamem są:

- praca zdalna i asynchroniczna
- rozwój i wypoczynek
- dobra zabawa i budowanie społeczności

A to wszystko jest takie prawdziwe, wychodzi naturalnie i, przede wszystkim, bardzo przyjemne. To mega mi się podoba i uważam, że każda firma powinna dążyć do zbudowania tak silnej i szczerej kultury pracy.

X-Team oferuje typowe stawki, czyli oficjalnie **do 8000 dolarów amerykańskich miesięcznie**.

https://youtu.be/QxFLOT0v6lo

## Odchodzę z X-Team

Wszystko, co ma początek, ma też koniec[^1]. Po 4,5-roku zdecydowałem się **opuścić szeregi X-Teamu** i rozpocząć współpracę z inną firmą. Nasuwają Ci się pewnie dwa pytania:

1. Dlaczego?
2. Jaką firmą?

### Dlaczego?

X-Team jest super. Naprawdę. To jedna z najlepszych firm, w jakiej możesz szukać roboty i szczerze ją polecam.

<img
  src="/public/assets/IMG_3272_2_uv3hrj.jpg"
  width="768"
  height="576"
  alt="Michał Miszczyszyn pracujący na szczycie Góry Stołowej w Kapsztadzie (Republika Południowej Afryki)"
/>

Więc skąd moja decyzja o zmianie?

**Rozwój**: Szukam nowych wyzwań i projektów. Mógłbym to co prawda zrobić za pośrednictwem X-Teamu, ale mam poczucie, że wtedy tak naprawdę zmieniłoby się niewiele.

**Korporacyjność**: Mojego klienta jakiś czas temu kupiła korporacja. Nie lubię korporacji i tego całego klimatu, w którym człowiek staje się tylko trybikiem w maszynie.

**Decyzyjność**: Chciałem nie tylko zmienić środowisko dla samej zmiany, ale mieć też więcej wpływu na produkt i firmę. Przekazać coś innym na bazie moich doświadczeń z X-Teamu, podejmować więcej decyzji i mieć więcej odpowiedzialności.

**Sufit**: X-Team jest super, ale na zawsze pozostaniesz tam _tylko_ developerem. Nie ma mowy o pójściu „w górę”, bo to po prostu nie tak działa.

### Jaką firmą?

Przyznam, że **nie szukałem aktywnie pracy**, bo było mi całkiem dobrze i stabilnie tu, gdzie byłem. Średnio raz dziennie na maila wpadała oferta, zerkałem, odpisywałem _„niestety przedstawiona propozycja nie spełnia moich oczekiwań finansowych”_ i archiwizowałem konwersację. I tak życie się toczyło przez lata ;)

Niedawno jednak otrzymałem bardzo korzystną i ciekawą wiadomość:

- Od osób, które kojarzę.
- W technologiach, które znam i lubię.
- W branży, w której mam doświadczenie.
- Na stanowisku leaderskim.
- W małej firmie chłonnej moich sugestii.
- Z możliwością rozwoju i awansu.

Gdyby tego było mało, to pierwszy raz od bardzo bardzo **bardzo** dawna przedstawione w ogłoszeniu widełki płacowe mi odpowiadały. To jest: po negocjacach oferta przebijała moje obecne zarobki o tyle, że mogłem w ogóle zaryzykować myślenie o zmianach.

## Co dalej?

Myślisz teraz „Michał, przecież nie powiedziałeś o jaką firmę chodzi!” Wszystko w swoim czasie :) **Śledźcie moje Social media, a na pewno dowiecie się najszybciej, jak to tylko możliwe!**

**Aktualnie przygotowujemy się do live'a**, na którym będę opowiadał o zmianie pracy, nowych wyzwaniach i nowych projektach. Już w poniedziałek **18. października o godzinie 12:00**, więc zapiszcie sobie tę datę ;)

Jeśli masz jakieś pytania odnośnie X-Teamu, to nadal możesz śmiało do mnie pisać – opowiem Ci wszystko co wiem.

A jeżeli zaintrygowałem Cię krótkim opisem nowej firmy i **chciałabyś/chciałbyś ze mną pracować**, to też napisz – szukamy programistek i programistów, których postaram się nauczyć wszystkiego, co wiem. Śmiało!

[^1]: Tak mówiła Wyrocznia w Matriksie 3. Hmmm, czy przypadkiem w tym roku nie wychodzi Matrix 4? ;)
