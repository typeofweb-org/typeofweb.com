---
title: 'Self-publishing: Podsumowanie sprzedaży TypeScript na poważnie'
date: 2021-01-01T12:27:22.000Z
isMarkdown: true
status: publish
permalink: self-publishing-podsumowanie-sprzedazy-typescript-na-powaznie
authors:
  - michal-miszczyszyn
type: post
thumbnail:
  url: https://res.cloudinary.com/type-of-web/image/upload/v1630769614/api_fq4bzr.png
  width: 1920
  height: 1005
categories:
  - slug: inicjatywy
    name: Inicjatywy
  - slug: opinie
    name: Opinie
series:
  slug: self-publishing
  name: Self Publishing
seo:
  focusKeywords:
    - self-publishing
  metadesc: >-
    Ile zarobiłem na książce „TypeScript na poważnie”? Jaka była sprzedaż? Czego
    się spodziewałem? Jakie koszta musiałem ponieść? Ciąg dalszy o
    self-publishing.
---

Jakiś czas temu na moim [instagramie](https://www.instagram.com/michal_typeofweb/) zadałem pytanie, czy chcielibyście zobaczyć podsumowanie sprzedaży książki „TypeScript na poważnie” w self-publishing. Blisko 100% odpowiedzi było na TAK, więc oto i ono :)

---

## Przedsprzedaż

Zacznijmy może od początku. W tym celu musimy się cofnąć aż do sierpnia, gdyż to właśnie wtedy otworzyłem przedsprzedaż w moim sklepie. Było to dokładnie 19.08.2020. Ceny wtedy były niskie specjalnie dla osób, które chciały mi zaufać i kupić „kota w worku”: za książkę trzeba było zapłacić tylko 59,99zł, a wiele osób korzystało też jeszcze z kodów rabatowych dostępnych np. w moim newsletterze.

<p style="text-align: center;"><a href="https://sklep.typeofweb.com/" class="aligncenter"><img src="https://res.cloudinary.com/type-of-web/wp-content/uploads/2020/04/Book-Cover-Mockup-2-300x227.jpg" alt="Okładki książki „TypeScript na poważnie” w wersjach drukowanej, Kindle i iPad w self-publishing" width="300" height="227" class="aligncenter size-medium wp-image-2501" /></a></p>

## Fakap

Nie obyło się bez **fakapów** – standardowo – uroki self-publishing. Pierwszego dnia przedsprzedaży niektórym użytkownikom **sklep błędnie naliczał ceny**. Nie byłem w stanie ustalić żadnego kryterium, wedle którego się to działo, ale moi klienci byli na tym stratni! Cena była prawidłowa aż do przejścia do płatności, gdy nagle magicznie rosła o kilka złotych i, przysięgam, nie było to zamierzone 😂 Poszkodowanych było ok. 30 osób, którym w ciągu kilku dni zwróciłem błędnie naliczone opłaty.

Bug leżał gdzieś w czeluściach modyfikacji, które wprowadziłem do WooCommerce. Nie miałem pojęcia nawet gdzie zacząć szukać, więc zrobiłem to, co każdy porządny programista zrobiłby na moim miejscu: **zahardkodowałem ceny produktów w kodzie** 😅

<figure id="attachment_2624" align="aligncenter" width="639">
  <a href="https://res.cloudinary.com/type-of-web/wp-content/uploads/2020/12/Screenshot-2020-12-31-at-20.05.46.png"><img src="https://res.cloudinary.com/type-of-web/wp-content/uploads/2020/12/Screenshot-2020-12-31-at-20.05.46-889x1024.png" alt="" width="639" height="736" class="size-large wp-image-2624" /></a>
  <figcaption>
    Zahardkowane ceny produktów w sklepie. Tak, używam jasnego motywu w edytorze.
  </figcaption>
</figure>

Mam 3 produkty w sklepie, zajęło mi to jakieś 30 sekund. **Oczywiście wcześniej spędziłem 6 godzin** próbując załatać problem w jakiś „porządny” sposób. Cóż. Czasami po prostu nie warto tracić z oczu ważniejszego celu.

## Przychody w przedsprzedaży

Przedsprzedaż książki [„TypeScript na poważnie”](https://typescriptnapowaznie.pl/) trwała od 19. sierpnia do 15. września. W tym czasie złożone zostało **866 zamówień**.

Jak się można spodziewać, największe obroty przypadły na **ostatni dzień przedsprzedaży**. To raczej standard i absolutnie mnie nie dziwi, gdyż sam często też zwlekam z zakupami do ostatniej chwili.

<a href="https://res.cloudinary.com/type-of-web/wp-content/uploads/2020/12/Screenshot-2020-12-31-at-12.44.46.png"><img src="https://res.cloudinary.com/type-of-web/wp-content/uploads/2020/12/Screenshot-2020-12-31-at-12.44.46-1024x258.png" alt="Wykres przedsprzedaży TypeScript na poważnie w self-publishing" width="639" height="161" class="aligncenter size-large wp-image-2625" /></a>

## Zasadność przedsprzedaży a self-publishing

Przedsprzedaż służyła tak naprawdę **głównie ocenie zainteresowania**. Początkowo myślałem o 500 egzemplarzach książki, ale drukarnia sugerowała nam nakład „TypeScript na poważnie” w wysokości **200 sztuk** – bo self-publishing, bo mają doświadczenie z książkami technicznymi, bo to się nie sprzedaje, bo to nisza, bo temat wąski. Co gorsza, te argumenty do mnie trafiały bo były bardzo racjonalne i od razu uruchomił się [wewnętrzny impostor](https://typeofweb.com/syndrom-oszusta-impostor-syndrome/). Przedsprzedaż pokazała, **jak bardzo te założenia były błędne**. Ostatecznie zamówiony nakład wyniósł 1500 egzemplarzy.

## Sprzedaż jesienno-zimowa

Książka do sprzedaży wróciła dopiero w listopadzie tuż przed Black Friday. Przez weekend obowiązywała promocja i cena 79,99zł. Co ważne, wprowadziłem też sprzedaż samego e-booka niezależnie od książki w tej samej cenie. Po Black Fridayowej promocji cena urosła do 89,99zł za książkę i 84,99zł za e-booka.

Dziesiątego grudnia był też Dzień Darmowej Dostawy, w którym wziąłem udział. Cena książki była taka sama, ale wysyłka była za darmo. W okolicach tych dwóch promocji widoczne jest znacznie większe zainteresowanie książką. Od Black Friday do dzisiaj klienci złożyli **496 zamówień**.

<a href="https://res.cloudinary.com/type-of-web/wp-content/uploads/2020/12/Screenshot-2020-12-31-at-19.02.16.png"><img src="https://res.cloudinary.com/type-of-web/wp-content/uploads/2020/12/Screenshot-2020-12-31-at-19.02.16-1024x269.png" alt="" width="639" height="168" class="aligncenter size-large wp-image-2626" /></a>

## Dochody w self-publishing

Dobra, yada, yada, yada, przejdźmy do konkretów.

### Przedsprzedaż

**Przedsprzedaż była ogromnym sukcesem!**

- zamówienia: 863
- sprzedaż netto: **80360,76zł** po uwzględnieniu rabatów

### Sprzedaż po premierze

- zamówienia: 496
- sprzedaż netto: **48739,37zł** po uwzględnieniu rabatów

### Podsumowanie

W międzyczasie sprzedało się jeszcze dosłownie kilka sztuk do firm, a łączny wynik to:

- zamówienia: 1379
- sprzedaż netto: **129521,69zł** po uwzględnieniu rabatów

## Podatki

Powyższe kwoty nie uwzględniają podatku VAT (tzn. już go odjąłem). VAT na książki to 5% i takim też objęte było jakieś 90% moich zamówień. Jedynym produktem z wyższym VAT-em był multiscarf i zakładka do książki, na które stawka wynosi 23%.

**Ciekawostką jest rozliczenie kosztów wysyłki**. Nie jestem ekspertem ani tym bardziej prawnikiem, dlatego takie kwestie pozostawiam profesjonalistom i profesjonalistkom. Co się okazało: jeśli koszty wysyłki stanowią **nieodłączną część zamówienia** (a tak jest, bo bez zapłacenia za wysyłkę nie można otrzymać książki drukowanej w żaden inny sposób), to na fakturze wysyłka powinna być wliczona w ceny produktów (proporcjonalnie do ich cen), a nie wykazywana osobno! Daje to też znaczną korzyść podatkową – osobne koszty wysyłki objęte są VAT 23%, a wysyłka wliczona w cenę książki tylko 5% – Zgodnie z art. 29a ust. 6 pkt. 2 Ustawy o podatku od towarów i usług.

## Koszty w self-publishing

Koszta, które musiałem ponieść, poza oczywiście masą poświęconego na self-publishing czasu, to (bez VAT):

- Postawienie sklepu – 1500zł
- Prawniczka – 1000zł
- Redakcja i korekta – 1183zł
- 1200 opakowań – 802,03zł
- Zakup drukarki termicznej – 400zł
- Rolki z etykietami samoprzylepnymi – 100zł
- 290 multiscarfów – 2945zł
- Druk 1500 książek – 10755zł
- Wysyłka – 11166,86zł

Łącznie: **29851,89zł**, ale pamiętajcie, że to wszystko kwoty bez VAT.

Nie uwzględniłem tutaj kosztów reklamy (chociaż akurat te były znikome). **Marketing i promocja odbywały się całkowicie organicznie**, głównie dzięki pojawianiu się w różnych live'ach na Facebooku i YouTube oraz oczywiście dzięki [Śniadaniu z Programowaniem](https://justjoin.it/sniadanie-z-programowaniem).

## Dochody

Po odjęciu 29851,89zł od 129521,69zł zostaje nam 99669,80zł, od czego muszę jeszcze odprowadzić podatek dochodowy w wysokości 19%, czyli około 18937zł. **„Na rękę” zostaje 80732,80zł**, czyli _tylko_ 58,54zł w przeliczeniu na jedno zamówienie.

## Czy to dużo?

I tak, i nie. Podobno profesjonalistę poznaje się właśnie po tym, że na każde pytanie odpowiada „to zależy” 🤣

Ale tak na poważnie – jakie były nasze oczekiwania odnośnie self-publishing? **Symboliczne**. Chciałem się podzielić wiedzą, chciałem mieć książkę drukowaną, bo wydaje się być to sporym prestiżem, no i wreszcie chciałem, aby chociaż zwróciły się koszta. Patrząc z tej perspektywy, „TypeScript na poważnie” jest **ogromnym** sukcesem.

Teraz, czy to się opłaca w przeliczeniu na godziny? Pewnie **nie powinienem nawet próbować tego tak przeliczyć**, bo moim założeniem nigdy nie było znaczne wzbogacenie się dzięki książce, a cały projekt traktowałem na luzie i hobbystycznie.

Mimo to, spróbujmy coś oszacować. Książka powstawała ponad rok. Możemy przyjąć minimum 2 godziny pracy dziennie, a bardziej realistycznie 3 godziny. Daje to od 110 do 70zł za godzinę pracy nad książką i sam jestem zaskoczony, jak dużo wyszło – **spodziewałem się połowy tego**! To jednak i tak nadal **znacznie mniej, niż dostaję** za „zwykłe” programowanie dla [X-Team](https://typeofweb.com/x-team-opis-rekrutacja-opinia/).

## Podsumowanie self-publishing

Tak właśnie wyglądała moja przygoda z książką „TypeScript na poważnie”. Konkretnie i bez owijania w bawełnę.

To, co jest niezwykle wartościowe to pęd, którego nabrałem przy tym projekcie i cenne lekcje, które dostałem 🙂 A już niedługo zaczynam kolejny ciekawy eksperyment… śledźcie mnie uważnie w nowym roku. Dosiego!

Jeśli masz jakieś pytania, to zadaj je w komentarzu :)
