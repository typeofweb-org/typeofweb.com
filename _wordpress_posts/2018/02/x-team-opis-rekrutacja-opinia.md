---
index: 65
title: X-Team — opis, rekrutacja, moja opinia
date: 2018-02-28T11:41:09.000Z
isMarkdown: true
status: publish
permalink: x-team-opis-rekrutacja-opinia
authors:
  - michal-miszczyszyn
type: post
thumbnail:
  url: https://res.cloudinary.com/type-of-web/wp-content/uploads/2018/02/x-team-logo-large.png
  width: 887
  height: 400
categories:
  - slug: praca-zdalna
    name: Praca Zdalna
  - slug: opinie
    name: Opinie
seo:
  focusKeywords:
    - X-Team
  metadesc: >-
    Od momentu gdy zdecydowałem się na 100% pracę zdalną, już kilka razy
    zmieniałem już „pracę” — klientów. Od pewnego czasu współpracuję z X-Team.
    Jak mi jest z X-Team? Dawno obiecywałem sobie, że opiszę moje doświadczenia
    z tą firmą i ten dzień nadszedł właśnie dzisiaj. Mój opis X-Team :)
---

Od momentu gdy zdecydowałem się na 100% pracę zdalną, kilka razy zmieniałem już „pracę” — klientów. Od pewnego czasu współpracuję z [X-Team](https://x-team.com/join/?utm_referral=Michal-Miszczyszyn). Jak mi jest z X-Team? Dawno obiecywałem sobie, że opiszę moje doświadczenia z tą firmą i ten dzień nadszedł właśnie dzisiaj. Jeśli szukasz tylko krótkiego podsumowania to bardzo proszę: **Jest super.**

## X-Team

X-Team to australijska agencja z benefitami. Działa na zasadzie pośrednictwa pomiędzy programistami a klientami. Ale jeśli szukasz projektów krótkoterminowych albo „na boku” — to tu ich raczej nie znajdziesz. X-Team współpracuje z programistami praktycznie wyłącznie w pełnym wymiarze godzin. I prawie zawsze przy projektach długoterminowych. Na pewno znajdą się jakieś wyjątki, ale jak to z wyjątkami bywa — „potwierdzają regułę”.

<figure id="attachment_1111" align="aligncenter" width="1024">
  <img src="https://res.cloudinary.com/type-of-web/wp-content/uploads/2018/02/x-team-logo-e1519724229412-1024x375.png" alt="Logo X-Team" width="1024" height="375" class="size-large wp-image-1111" />
  <figcaption>
    Rekrutacja do X-Team należała do jednych z najprzyjemniejszych w moim życiu.
  </figcaption>
</figure>

Wedle mojej wiedzy, klienci to **głównie firmy z USA**, aczkolwiek nie tylko. Przykładowe firmy to Twitter, Fox czy Riot Games. Często do jednego projektu trafia kilka osób, więc pracuje się ze znajomymi ;) Warto nadmienić, że X-Team współpracuje z bardzo wieloma Polakami.

## Praca zdalna

Jedną z kluczowych wartości X-Teamu jest wspieranie idei cyfrowego nomadyzmu. Każdy w X-Teamie pracuje w **100% zdalnie**, z przeróżnych miejsc na świecie. W zasadzie to gdzie jesteś nie ma większego znaczenia — o ile tylko masz Internet :)

Klienci zazwyczaj chcą codziennie mieć standup i, w moim przypadku, **to mógłby być jedyny moment kiedy pracujemy o wspólnej porze**. Ale ponieważ ja z natury jestem nocnym markiem, to praca w strefie czasowej USA bardzo mi odpowiada ;) Zaczynam ok. 13, kończę ok. 21.

## Kultura

Ale X-Team to nie tylko zwykła agencja. To znacznie więcej. Buduje silną i zaangażowaną społeczność — poprzez integrację i promowanie różnych inicjatyw, np. wspólną pracę nad Open Source. X-Teamerzy tworzą też liczne kluby zrzeszające osoby o wspólnych zainteresowaniach (np. _biking-club_) oraz liczne kanały tematyczne. Od niedawna tworzymy również program mentorów, którzy gotowi są pomagać kolegom i koleżankom w różnych technologiach. Sam jestem **mentorem React** ;)

Muszę wspomnieć też o aspekcie finansowym: Każde przedsięwzięcie jest w jakiś sposób dofinansowywane przez firmę. Przykładowo, możliwe jest **kupowanie za firmowe pieniądze gier komputerowych** (w ramach _game-club_) albo karnetu na siłownię (w ramach _sport-club_).

Dodatkowo **każdy X-Teamer otrzymuje budżet szkoleniowo-wyjazdowy: $2500 rocznie**. Biorąc pod uwagę, że albo wydam te pieniądze na jakąś edukację (kursy, konferencje, loty, hotele, książki…), albo je stracę — to dla mnie osobiście bardzo motywujące 😂 Częśc funduszu można też przeznaczyć na szeroko pojęty odpoczynek.

## X-Outpost

Rozwinięciem idei cyfrowego nomadyzmu (i wisienką na torcie 😁) są tak zwane X-Outpost. Co to takiego? „Podróżuj i pracuj” — ale do kwadratu :) X-Team mniej-więcej co miesiąc organizuje X-Outpost w innej części świata. Wynajmowany jest dom lub apartament, zjeżdżają się X-Teamerzy z całego świata i pracują / zwiedzają / dobrze się bawią razem. X-Team częściowo sponsoruje wyjazd każdemu kto chce się na niego udać. To świetny sposób na poznanie różnych zakątków świata.

https://www.youtube.com/watch?v=H7rQGLQTgXw

Aktualnie X-Outpost odbywa się w Kolumbii, a za moment Brazylia, Tajlandia, Korea Południowa… Zobacz pełną listę miejsc tutaj: [x-team.com/x-outpost/](https://x-team.com/x-outpost/?utm_referral=Michal-Miszczyszyn)

## Płaca w X-Team

Zostałem poproszony, żeby nie ujawniać konkretnie swojej stawki w X-Teamie, ale ogólne widełki są jawne i widoczne na wielu portalach i grupach Facebookowych: **$4000 — $8000 (USD miesięcznie)**

## Rekrutacja

Przy rekrutacji X-Team zwraca szczególną uwagę na Twoje zaangażowanie w Open Source lub lokalną społeczność (np. meet.js 😎). Poza tym — moja rekrutacja należała do jednych z najprzyjemniejszych w życiu ;) Dużo luźnej rozmowy, mało podchwytliwych pytań — to lubię!

Stale rekrutujemy ludzi do JS (React, Angular, Node.js), PHP (Laravel, Symfony), ale od innych technologii również ;) Jeśli jesteś zainteresowana/y — odezwij się — postaram się szepnąć o Tobie dobre słowo i dostanę bonus za referencje.
[https://x-team.com/join/](https://x-team.com/join/?utm_referral=Michal-Miszczyszyn)

Jeśli marzysz o pracy w X-Team, ale nie czujesz się jeszcze na siłach, to może <a href="https://szkolenia.typeofweb.com/" target="_blank">zapisz się na szkolenie w Type of Web</a>.
