---
title: Wprowadzenie do kursu Vue.js od podstaw
date: 2018-06-08T12:20:00.000Z
isMarkdown: true
status: publish
permalink: wprowadzenie-do-kursu-vue-js-od-podstaw
authors:
  - wojtek-urbanski
type: post
thumbnail:
  url: /public/assets/wp-content/uploads/2018/04/Vue_js-wprowadzenie.png
  width: 930
  height: 392
categories:
  - slug: javascript
    name: JavaScript
  - slug: front-end
    name: Front-end
series:
  slug: vue-js
  name: Vue.js
seo:
  focusKeywords:
    - Vue.js
  metadesc: >-
    Oto kurs Vue.js! Moje gratulacje za podjęcie tego tematu! Vue.js to bardzo
    popularna biblioteka i warto ją poznać! Poznaj framework JavaScript Vue!
---

Witaj w kursie **Vue.js od podstaw**. Bardzo się cieszę, że chcesz się nauczyć tego wspaniałego **frameworka JavaScript**. Niezależnie od tego, czy chcesz szukać pracy, w której będziesz wykorzystywać Vue.js, napisać w nim hobbystyczny projekt, czy po prostu poszerzyć swoje horyzonty jako programist(k)a JavaScript ten kurs jest dla Ciebie.

---

## Vue.js

**Vue.js**, to obecnie trzeci (po React.js i Angular) pod względem popularności framework JavaScript. Wiele jednak wskazuje na to, że jeszcze w tym roku się to zmieni. Jako ogromnego fana Vue.js zupełnie mnie to nie dziwi. Mam nadzieję, że po zapoznaniu się z **kursem Vue**, którego pierwszy odcinek właśnie czytasz, również podzielisz moją pasję do tego frameworka. Jeśli czytanie kilku…dziesięciu artykułów nie jest dla Ciebie, to może wolisz szkolenie? <a href="https://szkolenia.typeofweb.com/" target="_blank">zapisz się na szkolenie z Vue.js</a>.

<figure id="attachment_1336" align="aligncenter" width="1024">
  <a href="/public/assets/wp-content/uploads/2018/04/Google-trends-Vue.png"><img src="/public/assets/wp-content/uploads/2018/04/Google-trends-Vue-1024x342.png" alt="Google Trends Vue.js" width="1024" height="342" class="size-large wp-image-1336" /></a>
  <figcaption>
    Vue.js w Google Trends
  </figcaption>
</figure>

## Dlaczego Vue?

Za co lubię Vue? Przede wszystkim za to, że po prostu działa. **Nie potrzebujesz używać jakiegokolwiek build systemu** (ale możesz), aby zacząć pracę z Vue. Wystarczy dodanie tagu `<script>` do strony i możesz tworzyć reaktywną aplikację JavaScript.

Uwielbiam Vue również za to, że **rośnie razem z Twoimi potrzebami**. Możesz pisać swój kod w najzwyklejszym JavaScripcie, ale również używać tzw. **single file components** (o których opowiem w dalszych częściach kursów). Vue udostępnia też dedykowane rozwiązanie do **obsługi routingu**, dzięki któremu stworzysz pełnoprawną **SPA**. Większe aplikacje mogą natomiast użyć **Vuex**, czyli implementacji architektury flux dedykowanej dla Vue. Oprócz tego, Vue wspiera **server-side rendering, animacje, asynchroniczne komponenty i wiele innych**.

Dzięki takiemu podejściu krzywa uczenia się jest mało stroma i rozpoczęcie swojej przygody z Vue jest dziecinnie proste. **Vue rośnie razem z Tobą!**

**Reaktywność** — we Vue.js nie musisz myśleć o niemutowalnych obiektach, ani o wydajności bo rzeczy po prostu działają.

## Atuty Vue.js

Vue posiada moim zdaniem najlepsze cechy Angulara i Reacta — z jednej strony możesz korzystać z **wygodnych dyrektyw** i **„magicznego” aktualizowania widoku**, a z drugiej masz **wydajność** i **JSX** jeśli tego potrzebujesz.

Wszystko to sprawia, że niezależnie od tego, czy chcesz przepisać kod obsługi formularza napisany w jQuery na coś bardziej zrozumiałego i zorganizowanego, czy stworzyć kolejnego Facebooka.... Vue jest prawdopodobnie najlepszym wyborem!

## Ćwiczenie

Każda część tego kursu będzie zakończona prostym ćwiczeniem do samodzielnego wykonania. Mam nadzieję, że dzięki temu jeszcze lepiej przyswoisz sobie materiał kursu i staniesz się ekspertem/ką Vue.js.

Ćwiczenie na dziś jest proste — zastanów się po co chcesz poznać ten framework i **napisz o tym w komentarzu**. Pozwoli mi to lepiej dostosować kurs do Twoich potrzeb!

## Ciąg dalszy nastąpi

To dopiero pierwszy odcinek w serii. Będę starał się, aby kolejne pojawiały się w miarę często (1-2 tygodniowo). Wiem, że nikt nie lubi czytać wypracowań i chcę, żebyś mogła/mógł nauczyć się Vue.js bez poświęcania na to długich godzin. Właśnie dlatego przekażę Ci swoją wiedzę w formie krótkich, zwięzłych lekcji. Mam nadzieję, że Ci się to spodoba.

## Grupa na Facebooku

Jeśli chcesz podyskutować z innymi czytelnikami kursu na temat Vue.js, albo po prostu potrzebujesz pomocy w nauce, odwiedź naszą grupę na Facebooku - [Vue.js — Uczymy się Vue.js z Type of Web](https://www.facebook.com/groups/2048207118836723/).

**Aby być na bieżąco z kolejnymi wpisami, zapisz się na newsletter poniżej i śledź Type of Web na Facebooku! :)**

<NewsletterForm />
<FacebookPageWidget />
