---
index: 98
title: Podsumowanie roku 2018 i plany na 2019
date: 2019-01-07T14:48:31.000Z
isMarkdown: true
status: publish
permalink: podsumowanie-roku-2018-i-plany-na-2019
authors:
  - michal-miszczyszyn
type: post
thumbnail:
  url: >-
    https://res.cloudinary.com/type-of-web/wp-content/uploads/2019/01/agenda-blank-checklist-3299.jpg
  width: 1600
  height: 940
categories:
  - slug: inicjatywy
    name: Inicjatywy
  - slug: opinie
    name: Opinie
seo: {}
---

Niedługo wyjeżdżam na zasłużony urlop. Zanim to jednak zrobię, chciałbym podsumować rok 2018 i przybliżyć moje plany na 2019. Zacznijmy od rozliczenia się z obietnic za 2018. Chciałbym, aby nowy rok był nieco inny niż wszystkie poprzednie.

{/_ more _/}

## Rozliczenie 2018

We wpisie z ubiegłego roku możesz sprawdzić jak zakończył się dla mnie rok 2017 i co planowałem :)

https://typeofweb.com/podsumowanie-roku-2017-plany-2018/

### Rozwój bloga

Nadal blog pozostaje projektem niekomercyjnym sam w sobie. Jest natomiast świetną referencją i formą budowania marki osobistej.

Udało mi się zaprosić kilka osób do napisania wpisów gościnnych. Nawiązałem też współpracę z Wojtkiem Urbańskim. Koniecznie sprawdź ich materiały:

- [Wojciech Urbański — Kurs Vue.js od podstaw](https://typeofweb.com/kurs/vue-js/)
- [Karolina Kreft — Jak nie zrobimy z Ciebie programisty w dwa miesiące](https://typeofweb.com/jak-nie-zrobimy-z-ciebie-programisty-w-dwa-miesiące/)
- [Michał Baranowski — TDD w React.js z pomocą react-testing-library](https://typeofweb.com/tdd-react-testing-library/)

Ja sam stworzyłem kilkadziesiąt odcinków [kursu React.js i Redux od podstaw](https://typeofweb.com/kurs/react-js/). Kurs ten jest już niemal kompletny. Pozostaje mi tylko dopisać kilka części na temat Routera oraz omówić nowości, które pojawiły się w Reakcie przez ten czas!

### Projekty dla społeczności

Było ich kilka! Ale chyba najważniejszy projekt poboczny to **[fefaq.pl](https://app.fefaq.pl/), czyli największa darmowa baza pytań rekrutacyjnych z front-endu**! Całkowicie budowana przez społeczność. Zachęcam do dodawania swoich pytań :)

### Konferencje

Udało mi się zaliczyć kilka konferencji:

- [React.Amsterdam](https://typeofweb.com/react-amsterdam-najgorsza-konferencja/)
- Monadic Party
- [ReactiveConf](https://typeofweb.com/bylem-na-reactiveconf-2018/)
- Frontend-con.io

Wystąpiłem też z prezentacjami na meet.js Szczecin i meet.js Gdańsk :)

No i przede wszystkim byłem jednym z organizatorów meet.js Summit 2018 w Poznaniu — największej konferencji w historii meet.js :) Wydarzenie było ogromnym sukcesem, a dochód z biletów szedł na cele charytatywne. **Łącznie udało nam się przekazać Stowarzyszeniu Wiosna aż 45269.03zł!** Co nieco o konferencji przeczytasz tutaj: [Call for Proposals na meet.js Summit 2018](https://typeofweb.com/call-for-proposals-na-meet-js-summit-2018/).

### Praca

Nadal współpracuję z X-Teamem :) Więcej o moich wrażeniach możesz przeczytać tutaj:

https://typeofweb.com/x-team-opis-rekrutacja-opinia/

Dodatkowo, od kilku miesięcy po godzinach prowadzę jeden z projektów wewnętrznych — zostałem leadem zespołu :)

## Co przyniesie 2019?

Chciałbym, aby rok 2019 był równie pracowity, ale jednak nieco inny. Co mam na myśli? O tym już za momencik…

### Kurs wideo React.js

Tak jest. Chciałbym stworzyć **Kurs React.js w postaci filmików**. Krótkie, lekkie i szybkie do przyswojenia lekcje wideo. Plan na ten kurs jest jednak trochę inny niż na ten na blogu:

- minimum potrzebnej teorii
- od początku budujesz konkretny projekt
- praktyka, praktyka, praktyka…

W tym momencie mam gotowe kilka lekcji, materiały na kilka następnych oraz konspekt na kilkanaście. Mam też lepszy mikrofon i mnóstwo zapału do dalszego nagrywania po urlopie!

### Szkolenia

Startujemy ze **szkoleniem pod marką Type of Web**. Na razie nie chcę zdradzać szczegółów, ale wkrótce na pewno napiszę o tym znacznie więcej!

W planach mamy też **darmowe warsztaty dla społeczności**. Nigdy o Tobie nie zapominamy ;)

<a href="https://szkolenia.typeofweb.com/" target="_blank">zapisz się na szkolenie w Type of Web</a>.

### Ale poza tym chciałbym…

☕️ **Nudzić się czasem.** Dokładnie tak. Usiąść i absolutnie nic nie robić przynajmniej raz w tygodniu.

💪 **Uprawiać więcej sportu.** Zdecydowanie. Czas powrotu do przynajmniej przeciętnej formy.

🎮 **Grać w gry na konsoli.** Nigdy nie przeszedłem Wiedźmina 3. Red Dead Redemption 2 czeka na półce. Jest jeszcze kilka innych tytułów, które chciałbym wreszcie przejść.

🏌️‍♂️ **Zdobyć Zieloną Kartę golfową.** Czy to będzie rok, w którym skończę kurs i zdam egzamin? Oby!

🥘 **Więcej gotować** i jeść więcej warzyw. Dawniej to uwielbiałem.

🌍 **Odwiedzić 5 kontynentów.** W planach są na razie 3, więc mam dobry start!

🤪 **Zrobić coś po raz pierwszy.** Spróbować kilku nowych rzeczy.

💍 **Wziąć ślub.**

## Podsumowanie

Jestem podekscytowany nowym rokiem, a szczególnie tymi ostatnimi podpunktami. Zobaczymy, co mi z tego wyjdzie :) Zachęcam do komentowania, oceniania, osądzania… I do zobaczenia w podobnym wpisie za rok!
