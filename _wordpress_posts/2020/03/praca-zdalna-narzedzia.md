---
title: 'Praca zdalna: Lista 20 przydatnych narzędzi'
date: 2020-03-16T16:40:30.000Z
isMarkdown: true
status: publish
permalink: praca-zdalna-narzedzia
authors:
  - michal-miszczyszyn
type: post
thumbnail:
  url: https://res.cloudinary.com/type-of-web/wp-content/uploads/2020/03/praca-zdalna-narzedzia.png
  width: 1688
  height: 780
categories:
  - slug: praca-zdalna
    name: Praca Zdalna
  - slug: opinie
    name: Opinie
seo:
  focusKeywords:
    - zdalna
  focusKeywordSynonyms:
    - zdalną,zdalnej,zdalnie,zdalne,zdalnych
---

Jakie narzędzia sprawiają, że praca zdalna z domu staje się prostsza? Ostatnie zagrożenie epidemiologiczne, z którym przychodzi nam się mierzyć sprawiło, że pracodawcy szukało rozwiązań pozwalających na omijanie do biura, w związku z czym pracownicy i pracowniczki wielu firm przeszli w tryb _Home Office_. Jednak, dla niektórych praca zdalna jest zupełnie nową sytuacją – nie mają dostosowanych do tego procesów, ani nie znają potrzebnych narzędzi! Ruszam więc na pomoc.

---

## Praca zdalna: zalety i wady

Pracuję zdalnie od 4 lat. Głównie z domu, ale czasem z kawiarni, z zagranicy, albo w podróży. O zaletach takiego trybu życia pisałem nie raz w różnych miejscach, więc zachęcam Cię do przeczytania artykułu, w którym podsumowuję i [obalam popularne mitów na temat pracy zdalnej](https://typeofweb.com/praca-zdalna-obalamy-mity/).

Wyzwania, z którymi ścieramy się w czasie pracy z domu to głównie **komunikacja z innymi osobami w firmie oraz planowanie pracy**. Codziennie korzystam z wielu różnych aplikacji, które pomagają te problemy rozwiązywać. Oto lista 20 narzędzi użytecznych przy pracy zdalnej.

## Slack

[Slack](https://slack.com/) to absolutny _must-have_ dla większości firm. Jest to **komunikator tekstowy z opcją rozmów głosowych i wideo**, a także możliwością udostępniania plików.

[videogif mp4="https://res.cloudinary.com/type-of-web/wp-content/uploads/2020/03/slack.mp4"](Film ze strony slack.com)[/videogif]

_Slack_ po angielsku oznacza „leniuchować”, ale sama aplikacja jest totalnym zaprzeczeniem tego słowa. Prawdopodobnie największą zaletą Slacka i tym, co podbija produktywność do maksimum, są liczne integracje z zewnętrznymi serwisami: **Google Drive, Gmail, Zoom, GitHub, Salesforce, Jira i wiele, wiele innych**. [Lista wtyczek do Slacka](https://slack.com/apps/category/At64BY3G3F-essential-apps) jest naprawdę długa!

Na Slacku tworzymy kanały tematyczne (np. #marketing, #sprzedaż, #memy), do których może dołączyć każdy, a także prywatne konwersacje 1:1 lub w grupach. Od niedawna Slack ma fantastyczną opcję: Pozwala na tworzenie _shared channels_, czyli **kanałów spółdzielonych pomiędzy wieloma firmami**! Wyobraź sobie, że Twój dział współpracuje nad jakimś projektem z zewnętrzną firmą designerów i designerek. Możesz stworzyć dzielony kanał, do którego będą mieli dostęp zarówno graficy, jak i Twoi ludzie. To bardzo ułatwia komunikację!

Jeśli Slack Ci się podoba, ale coś Ci w nim nie odpowiada, to rzuć okiem tutaj: [Lista alternatyw do Slacka](https://github.com/diegoeche/slack-alternatives). Znajdziesz tam, między innymi: Discord, Microsoft Teams, Mattermost, czy Rocket.Chat.

## Zoom

[Zoom](https://zoom.us/) to aplikacja pozwalająca na prowadzenie rozmów wideo, wideokonferencji, a także webinarów. O ile do małych spotkań używam Slacka, tak do większych telekonferencji Zoom jest nieodzowny. **Pozwala na połączenie i rozmowę aż do 100 osób na raz nawet w darmowej wersji**, a płatna subskrypcja daje możliwość zwiększenia tego limitu aż do 500! Ale to nie koniec, bo jeśli chodzi o webinary, to możemy wykupić opcję aż do 10000 oglądających, dzięki czemu z powodzeniem możesz przeprowadzić nawet największą prezentację wszystkim osobom pracującym zdalnie z domu.

<figure id="attachment_2429" align="aligncenter" width="640">
  <a href="https://res.cloudinary.com/type-of-web/wp-content/uploads/2020/03/zoom.png"><img src="https://res.cloudinary.com/type-of-web/wp-content/uploads/2020/03/zoom.png" alt="Screenshot przedstawiający wideokonferencję Zoom, w której udział bierze 49 osób" width="640" height="345" class="size-full wp-image-2429" /></a>
  <figcaption>
    Wideokonferencja Zoom, w której udział bierze 49 osób. (Zdjęcie pochodzi ze strony zoom.us)
  </figcaption>
</figure>

Oprócz tego, **Zoom integruje się również ze sprzętem do telekonferencji**, który posiadają niektóre korporacje (H.323 i SIP) i z powodzeniem może posłużyć do przeprowadzenia nawet dużego spotkania całkowicie online. Ponadto, pozwala na prowadzenie prezentacji i **udostępnianie ekranu komputera**, a także na **połączenie z telefonu**, a jeśli tego potrzebujesz, możliwe jest także **oddanie komuś kontroli nad swoim komputerem** przez Zoom – na przykład komuś z działu IT w pracy.

Popularną alternatywą jest znany [Google Hangouts](https://hangouts.google.com/), który pozwala na stworzenie wideokonferencji dosłownie jednym kliknięciem każdemu, kto posiada Gmaila.

## Miro Board: Zdalna praca nad projektami

[Miro Board](https://miro.com/) całkowicie zastępuje _whiteboard_, na którym w wielu firmach pisze się markerami albo przypina magnesy. Aplikacja pozwala na tworzenie nieskończenie dużych powierzchni, na których można pisać, dodawać zdjęcia, a także rysunki.

[videogif mp4="https://res.cloudinary.com/type-of-web/wp-content/uploads/2020/03/miro-board.mp4"](Film ze strony miro.com)[/videogif]

Co istotne, w Miro Board edytować równocześnie wiele osób! Dzięki temu praca zdalna staje się łatwa i przyjemna. Będziemy widzieć ich kursory i będziemy mogli śledzić zmiany, które wprowadzają na żywo. Regularnie używam tego narzędzia i muszę przyznać, że jest niesamowite.

Alternatywy to AWW App, albo MURAL.co.

## Google Drive

[Google Drive](https://drive.google.com) to najprostszy możliwy wybór jeśli chodzi o współdzielenie plików pomiędzy wieloma osobami. Drive to dysk online, na którym możemy wrzucać dowolne pliki, a także udostępniać poszczególnym ludziom lub całej firmie (na podstawie domeny maila).

<figure id="attachment_2438" align="aligncenter" width="1024">
  <a href="https://res.cloudinary.com/type-of-web/wp-content/uploads/2020/03/google-drive.png"><img src="https://res.cloudinary.com/type-of-web/wp-content/uploads/2020/03/google-drive-1024x554.png" alt="Screenshot przedstawiający Google Drive" width="1024" height="554" class="size-large wp-image-2438" /></a>
  <figcaption>
    Google Drive
  </figcaption>
</figure>

Ale Drive to także zestaw narzędzi: **Docs, Spreadsheets i Slides**, czyli edytor tekstu, arkusz kalkulacyjny i aplikacja do przygotowywania prezentacji. Co istotne, wszystkie działają w przeglądarce, online, automatycznie zapisują dane w chmurze i pozwalają na ich szybkie udostępnienie, dzięki czemu są idealne do pracy zdalnej z domu. Dodatkowo, nad tym samym dokumentem **może pracować wiele osób na raz**, a my będziemy widzieć ich kursor i zmiany na bieżąco. Aktualnie wszystkie dokumenty tworzę na Google Drive: Rozliczenia, umowy, oferty, prezentacje…

Alternatywy dokumentów to między innymi Microsoft Office 365, iCloud.com, albo Zoho.
Jeśli chodzi o dysk, to mamy do wyboru Dropbox, OneDrive, Box.com i inne.

## Trello lub Jira

[Trello](https://trello.com/) to darmowe narzędzie do zarządzania zadaniami. Tworzymy tablicę, a na niej kolumny, do których możemy dodawać „karteczki” z zadaniami. Można w nich umieszczać sformatowany tekst, pliki, czy linki. Przydaje się też przypisywanie zadań konkretnym osobom, bo tak stworzoną tablicę możemy, oczywiście, udostępnić wielu ludziom, a nawet całkowicie otworzyć i upublicznić!

<figure id="attachment_2439" align="aligncenter" width="1024">
  <a href="https://res.cloudinary.com/type-of-web/wp-content/uploads/2020/03/trello.jpg"><img src="https://res.cloudinary.com/type-of-web/wp-content/uploads/2020/03/trello-1024x557.jpg" alt="Screenshot przedstawiający Trello.com" width="1024" height="557" class="size-large wp-image-2439" /></a>
  <figcaption>
    Przykładowa tablica na Trello (Zdjęcie pochodzi ze strony trello.com)
  </figcaption>
</figure>

Korzystam z Trello do większości moich projektów i nie widzę lepszej, prostszej alternatywy.

[Jira](https://www.atlassian.com/software/jira) natomiast to kombajn do do zarządzania projektami w duchu Agile. Ma wszystko, od tworzenia zespołów i grup, przez zgłaszanie błędów i planowanie zadań, aż po rozbudowane statystyki, wykresy i raporty z pracy każdej osób. Jest świetnym narzędziem, które umożliwia śledzenie postępów każdej osoby w zespole. Praca zdalna jest łatwiejsza, niż w biurze :)

<figure id="attachment_2440" align="aligncenter" width="1024">
  <a href="https://res.cloudinary.com/type-of-web/wp-content/uploads/2020/03/jira.png"><img src="https://res.cloudinary.com/type-of-web/wp-content/uploads/2020/03/jira-1024x572.png" alt="Screenshot przedstawiający Jira.com" width="1024" height="572" class="size-large wp-image-2440" /></a>
  <figcaption>
    Przykładowa tablica w Jira. (Zdjęcie pochodzi z jira.com)
  </figcaption>
</figure>

Do 10 użytkowników jest darmowa i polecam ją każdemu, kto potrzebuje zaawansowanego wdrożenia pracy w trybie Agile z możliwością skonfigurowania wszystkich szczegółów.

Co ciekawe, Trello zostało jakiś czas temu zakupione przez firmę, która stworzyła Jirę.

Alternatywy to YouTrack, Asana, czy PivotalTracker.

## Calendly: Zdalne planowanie spotkań

Planowanie spotkań i znalezienie wolnego czasu dla wszystkich może być niezwykle trudne. [Calendly](https://calendly.com) to narzędzie, które sprawi, że zapomnisz o tym problemie :) Jak to działa? To proste! Podłączasz Calendly do swojego kalendarza (wspierane są Google, Outlook, Office 365 oraz iCloud) i od tego momentu możesz oddać planowanie swojego czasu w ręce Calendly.

<figure id="attachment_2441" align="aligncenter" width="1024">
  <a href="https://res.cloudinary.com/type-of-web/wp-content/uploads/2020/03/calendly.png"><img src="https://res.cloudinary.com/type-of-web/wp-content/uploads/2020/03/calendly-1024x619.png" alt="Screenshot przedstawiający Calendly.com" width="1024" height="619" class="size-large wp-image-2441" /></a>
  <figcaption>
    Umawianie spotkania przez Calendly. (Zdjęcie pochodzi ze strony Calendly.com)
  </figcaption>
</figure>

Aplikacja daje Ci możliwość wygenerowania linka, pod którym na bieżąco bedą widoczne Twoje wolne terminy, a inne osoby będą mogły zarezerwować czas na spotkanie z Tobą. Co ważne, Calendly bierze pod uwagę takie niuanse, jak dzienny limit spotkań (no bo ile można siedzieć na _callu_, no nie?), przerwy pomiędzy nimi, konwersję stref czasowych (ile razy zdarzyło mi się powiedzieć „zdzwońmy się o 14” do osób z USA), oraz wiele innych… Integruje się też z wieloma narzędziami i jest niezwykle pomocne przy pracy zdalnej.

Alternatywą jest polskie [Appointly](https://appoint.ly/).

## VSCode Live Share

Teraz coś specjalnie dla programistów i programistek: [Visual Studio Code Live Share](https://marketplace.visualstudio.com/items?itemName=MS-vsliveshare.vsliveshare) to wtyczka do edytora VSCode pozwalająca na wspólną pracę zdalną!

<figure id="attachment_2443" align="aligncenter" width="840">
  <a href="https://res.cloudinary.com/type-of-web/wp-content/uploads/2020/03/vscode-live-share.gif"><img src="https://res.cloudinary.com/type-of-web/wp-content/uploads/2020/03/vscode-live-share.gif" alt="Animacja przedstawiająca pracę dwóch osób dzięki VSCode Live Share" width="840" height="510" class="size-full wp-image-2443" /></a>
  <figcaption>
    Animacja przedstawiająca pracę dwóch osób dzięki VSCode Live Share. (Plik pochodzi ze strony microsoft.com)
  </figcaption>
</figure>

Dodatek do Visual Studio Code daje możliwość jednoczesnej pracy nad kodem wielu osobom, co jest niezwykle przydatne chociażby przy _pair programming_. Współdzielić można pliki, terminal, lokalny serwer, a nawet sesje debuggera!

Gdzie tu przewaga nad Zoom, który pozwala na przejęcie kontroli nad cudzym komputerem? Otóż przy użyciu tej wtyczki wiele osób może pracować razem, a każda z nich będzie używać swoich lokalnych ustawień edytora: np. kolorów i skrótów klawiszowych!

## Podsumowanie

Opisałem tylko kilka najważniejszych narzędzi, z których korzystam niemal codziennie i nie wyobrażam sobie, jak miałaby wyglądać praca zdalna bez nich. A Ty, czego używasz w swoim _home office_? **Jest coś, co pominąłem? Napisz w komentarzu!** 👇

Jeśli natomiast nie masz jeszcze pracy zdalnej, ale idea Ci się podoba, to [znajdź pracę zdalną z tymi serwisami](https://typeofweb.com/znajdz-prace-zdalna-tymi-serwisami/).
