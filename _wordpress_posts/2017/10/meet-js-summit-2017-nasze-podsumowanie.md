---
title: 'meet.js Summit 2017: Nasze podsumowanie'
date: 2017-10-03T22:47:32.000Z
isMarkdown: false
status: publish
permalink: meet-js-summit-2017-nasze-podsumowanie
authors:
  - michal-miszczyszyn
type: post
thumbnail:
  url: /public/assets/wp-content/uploads/2016/04/0Y7A4865-copy-2.jpg
  width: 1600
  height: 1600
categories:
  - slug: inicjatywy
    name: Inicjatywy
  - slug: opinie
    name: Opinie
seo:
  focusKeywords:
    - meet.js Summit
  metadesc: >-
    meet.js Summit 2017 to nawiększy meet.js i największa konferencja JavaScript
    w Polsce! Relacja: Jak przebiegła konferencja i jak wyglądała jej
    organizacja?
---

meet.js Summit 2017 dobiegł końca! Minął ponad tydzień i opadły już emocje po zakończeniu <strong>największej tego typu konferencji w Polsce</strong> i przede wszystkim największego meet.js Summit w historii meet.js! Jako organizatorzy, chcielibyśmy tutaj przedstawić naszą relację: Jak to wszystko wyglądało z drugiej strony, czy organizacja konferencji to czysta przyjemność, co uważamy za udane, a co chcielibyśmy jeszcze dopracować.

Tegoroczny meet.js <strong>Summit był organizowany przez Michała Miszczyszyna, Wojtka Urbańskiego, Arkadiusza Putko i Łukasza Nowackiego</strong> – czyli osoby raczej kojarzone w lokalnej (i nie tylko) społeczności. Ten wpis jest wspólnym podsumowaniem Summita z naszej perspektywy.

Jeśli jeszcze nie wiesz czym w ogóle jest meet.js to zachęcam do zapoznania się z historią meet.js:

https://typeofweb.com/meet-js-summit-2017-kulisami/

<h2>Miejsce</h2>

meet.js Summit 2017 odbył się w Gdańsku, w <a href="http://www.ecs.gda.pl/" target="_blank" rel="noopener">Europejskim Centrum Solidarności</a>. Jest to miejsce o wielkim znaczeniu historycznym i sentymentalnym na pewno dla wszystkich Polaków, a być może i dla całego świata. Poza tym, że ECS jest muzeum, posiada także bardzo dobrze wyposażoną i nowoczesną salę audytoryjną, którą wypożyczyliśmy na potrzeby meet.js Summit. Wiele osób zwracało uwagę na wyjątkowy wystrój i klimat tego miejsca:

<a href="/public/assets/wp-content/uploads/2017/10/0Y7A4972.jpg"><img class="aligncenter size-large wp-image-493" src="/public/assets/wp-content/uploads/2017/10/0Y7A4972-1024x683.jpg" alt="ECS Europejskie Centrum Solidarności sala główna" width="1024" height="683" /></a>

Nasze ogromne obawy budził fakt, że <strong>wystawa w ECS pozostała otwarta dla wszystkich gości z zewnątrz na czas odbywania się konferencji</strong> – jednak na szczęście były to obawy w dużej mierze na wyrost :) Z samego rana przemaszerowały obok stoisk naszych sponsorów grupy dzieci, później jednak już tylko kilka razy odwiedził nas jakiś zbłąkany turysta – poza tym mieliśmy praktycznie całą przestrzeń tylko dla siebie. Ogromnym plusem była profesjonalna realizacja obrazu i dźwięku od strony pracowników ECS – zupełnie nie musieliśmy się tym martwić.

<h2>Sponsorzy</h2>

Stoiska sponsorów ustawiliśmy tuż pod samym audytorium, wzdłuż ściany pomiędzy głównym wejściem, wejściem do audytorium, salą w której był catering a… toaletami – dzięki temu mieliśmy pewność, że każdy z uczestników na pewno przeszedł obok każdego ze sponsorów przynajmniej raz ;)

Sponsorzy zaskoczyli nas swoją kreatywnością, atrakcjami, gadżetami, konkursami i nagrodami :)

<a href="/public/assets/wp-content/uploads/2017/10/0Y7A5459.jpg"><img class="aligncenter size-large wp-image-494" src="/public/assets/wp-content/uploads/2017/10/0Y7A5459-683x1024.jpg" alt="Sponsorzy meet.js Summit stanowisko Schibsted" width="683" height="1024" /></a>

<h2>Uczestnicy</h2>

Próbowaliśmy podliczyć ile osób przyjechało na meet.js Summit 2017. Nie jest to wcale tak proste jak się wydaje, nawet po liczbie wydanych identyfikatorów, gdyż część osób przekazało sobie bilety, niektórzy brali bilet imienny a także „blank” do wpisania imienia, a część osób prosiło o dodatkowy identyfikator dla osoby towarzyszącej na after party (z czym oczywiście nie było problemu). Ostatecznie, wedle naszych szacunków, <strong>na meet.js Summit 2017 przyjechało od 430 do 450 osób</strong>. Jest to ogromny sukces!

Jeszcze jedna ciekawa statystyka: Patrząc tylko na sprzedane bilety i wpisane imiona, szacujemy, że na meet.js Summit przyjechało <strong>ok. 13% kobiet i 87% mężczyzn</strong>.

<h2>Prezentacje</h2>

<strong>Wszystkie prelekcje na meet.js Summit 2017 odbywają się po angielsku</strong>. Jest to jedno z głównych założeń tej konferencji, które rokrocznie spotyka się z niezrozumieniem jednej lub dwóch osób (pozdrawiamy). Dlaczego meet.js Summit jest po angielsku, mimo że uczestnikami oraz prelegentami są przede wszystkim Polacy? Głównym powodem jest fakt, że celem meet.js Summit jest <strong>chęć wsparcia polskich prelegentów w aplikowaniu na konferencje za granicą</strong>. Nagrania video z wystąpień po angielsku z meet.js Summit są ogromną pomocą w zgłaszaniu się do Call For Papers na dużych, międzynarodowych wydarzeniach.

<a href="/public/assets/wp-content/uploads/2017/10/0Y7A5269.jpg"><img class="aligncenter size-large wp-image-495" src="/public/assets/wp-content/uploads/2017/10/0Y7A5269-1024x683.jpg" alt="Prezentacja meet.js Summit Kasia Jastrzębska" width="1024" height="683" /></a>

Ciekawostka: Ktoś w ankiecie dał nam sugestię, że <strong>mogliśmy gdzieś napisać, że prezentacje będą po angielsku</strong>. Powiem szczerze, że podniosłem trochę brew po przeczytaniu tego :) Wszak nasza strona www jest wyłącznie po angielsku, a wszystkie materiały są w języku angielskim, włączając w to tytuły i opisy prezentacji. Nigdzie nie ma słowa po polsku, oprócz oferty sponsorskiej, która jest przygotowana w dwóch językach. Dotąd sądziliśmy, że nie pozostawia to wątpliwości, iż konferencja będzie po polsku – ale jak widać, myliliśmy się! W kolejnych latach na pewno jeszcze jaśniej i bardziej wprost to zaznaczymy :)

Tematyka wystąpień była niezwykle różnorodna: Od Reacta i Vue, przez Machine Learning, aż po tworzenie API. Co ciekawe, w tym roku <strong>nie pojawił się żaden temat związany z Angularem</strong> – czy to coś mówi o trendach na rynku, czy tylko o preferencjach programistów? Na pewno można wyciągnąć pewne wnioski… Muszę tutaj jeszcze pochwalić wszystkich występujących: <strong>11 prezentacji, z których wszystkie zostały ocenione w ankiecie powyżej średniej<sup id="fnref-1"><a href="#fn-1" rel="footnote">1</a></sup> – to ogromny sukces!</strong>

<h2>After party</h2>

Imprezę po konferencji postanowiliśmy zorganizować w niedawno otwartym browarze PG4, zaraz obok dworca głównego w Gdańsku. Na uczestników, oprócz różnego rodzaju napojów (w tym warzonego na miejscu piwa), czekał pyszny poczęstunek. Oprawę muzyczną zapewnił profesjonalny DJ, a całość dopełnia fotobudka.

Według naszych szacunków na imprezie było około 100-120 osób. Liczyliśmy na to, że dzięki takiej lokalizacji więcej osób będzie mogło wziąć udział w imprezie - w końcu aby złapać pociąg wystarczyło wyjść z after party 10 minut wcześniej! <strong>Komentarze na temat after party były nad wyraz pozytywne</strong>. Myślę, że nie trzeba już nic dodawać, wystarczy spojrzeć na przykład na to zdjęcie:

<a href="/public/assets/wp-content/uploads/2017/10/0Y7A6124.jpg"><img class="aligncenter size-large wp-image-513" src="/public/assets/wp-content/uploads/2017/10/0Y7A6124-1024x683.jpg" alt="" width="1024" height="683" /></a>

&nbsp;

<h2>Podsumowanie</h2>

Pomyśleliśmy, że warto byłoby napisać krótkie podsumowanie od każdego z nas osobno – znajdziesz je poniżej :)

Wszystkie zdjęcia z konferencji można zobaczyć na Facebooku: <a href="https://www.facebook.com/pg/meetjspl/photos/?tab=album&amp;album_id=1666657236741462" target="_blank" rel="noopener">https://www.facebook.com/pg/meetjspl/photos/?tab=album&amp;album_id=1666657236741462</a>

Podobnie fotki z after-party: <a href="https://www.facebook.com/pg/meetjspl/photos/?tab=album&amp;album_id=1667922839948235" target="_blank" rel="noopener">https://www.facebook.com/pg/meetjspl/photos/?tab=album&amp;album_id=1667922839948235</a>

Nagrania wszystkich prelekcji już niedługo na naszym kanale na YouTube – obserwuj nas! <a href="https://www.youtube.com/playlist?list=PLMCOR-t1TNtfsyZvxSo2qqZ00lWqx7vz8" target="_blank" rel="noopener">https://www.youtube.com/playlist?list=PLMCOR-t1TNtfsyZvxSo2qqZ00lWqx7vz8</a>

<h3>Michał o meet.js Summit</h3>

<strong>Bez wątpienia najlepszy Summit jaki organizowałem</strong> ;) Zawsze im bliżej terminu, tym więcej stresu, ale szczęśliwie w dniu wydarzenia wszystko poszło doskonale – mimo okropnej pogody, ulewy i małej powodzi w Trójmieście, wszyscy sponsorzy dotarli, a prelegenci się nie zagubili. Trochę martwiliśmy się, że w związku z pogodą część osób może w ogóle zrezygnować z przyjścia – ale na szczęście pierwsi (przemoczeni) słuchacze zjawili się jeszcze przed 8 (!), a do godziny 10 mieliśmy praktycznie komplet. Wielkie brawa również dla nich :)

Fajnie będzie pojawić się w przyszłym roku w jakimś innym mieście, zobaczyć co można zrobić jeszcze lepiej, wyciągnąć jakieś wnioski i inspiracje. Przykładowo, na pomysł postawienia na scenie wielkiego napisu #meetjs17 Wojtek wpadł dosłownie tydzień przed wydarzeniem, ale dzięki jego determinacji udało się to zorganizować na czas. A efekt? Moim zdaniem ekstra, szczególnie świetnie wygląda na zdjęciach!

<h3>Wojtek o meet.js Summit</h3>

Jeśli chodzi o organizację różnego rodzaju wydarzeń, czy imprez i dopinanie rzeczy na ostatni guzik, jestem w zespole zawsze tą osobą, która najbardziej się stresuje, a podczas samego wydarzenia biega jak nakręcona upewniając się czy wszystko jest okej. W tym roku nie przeszkodziło mi w tym nawet skręcone kolano :)

Takie podejście sprawia, że organizacja konferencji jest dla mnie bardzo stresującym czasem. Ba, po organizacji Summita w 2013 roku powiedziałem sobie “nigdy więcej!”. Mówiłem to również podczas organizacji tegorocznej imprezy. <strong>Muszę jednak przyznać, że satysfakcja gdy po miesiącach ciężkiej pracy wszystko przebiega zgodnie z planem, a ludzie wychodzą z konferencji zadowoleni jest ogromna.</strong>

Tym, co najbardziej utkwi mi w pamięci po tegorocznej konferencji jest to jak wielu maili i telefonów wymaga załatwienie nawet najprostszej kwestii jak fotobudka na after party, czy wspomniany przez Michała napis na scenę. Szczególnie, jeśli chce się załatwić te rzeczy dobrze - nie pozostawić żadnych detali bez ustaleń, wynegocjować jak najlepszą cenę i zebrać kilka konkurencyjnych ofert.

Inne moje uwagi i pomysły:

<ul>
    <li>Zorganizować konferencję w piątek</li>
    <li>After party nie powinno być po takiej przerwie - powinna być max godzina odstępu</li>
    <li>Zaprosić chociaż jednego speakera-gwiazdę</li>
</ul>

<a href="/public/assets/wp-content/uploads/2017/10/0Y7A4874.jpg"><img class="aligncenter size-large wp-image-509" src="/public/assets/wp-content/uploads/2017/10/0Y7A4874-1024x683.jpg" alt="Organizatorzy meet.js Summit 2017" width="1024" height="683" /></a>

<h3>Arek o meet.js Summit</h3>

Tegoroczny summit uważam za bardzo udany, a jedynym naprawdę odczuwalnym mankamentem był termin. Poniedziałek jest standardowym terminem lokalnych meet.js’ów w Gdańsku, ale na Summit powinniśmy byli wybrać inny dzień tygodnia – najlepiej piątek, wtedy więcej ludzi mogłoby wziąć udział w after party. No, ale przecież nie o after party chodzi ;)

Obowiązki zawodowe wygnały mnie w delegację na dwa tygodnie do wydarzenia i tu chciałbym podziękować reszcie ekipy za to, że wszystko dopięli na ostatni guzik, a mnie pozostało jedynie wystawiać faktury i załatwić nocleg tym prelegentom, którzy tego potrzebowali. Ktokolwiek rozliczał tej wielkości konferencje wie, że nie jest to prosta sprawa, VAT, podatki, umowy potrafią przyprawić o ból głowy i nawet po konferencji trzeba tego wszystkiego pilnować.

Dla organizatorów i prelegentów summit rozpoczął się w niedzielę kolacją i szansą na rozluźnienie przed czekającym nas stresującym dniem. Do ostatnich chwil przed konferencją nie wiedzieliśmy czy sponsorzy będą zadowoleni z miejsca jakie im przydzielimy, czy goście muzeum nie będą nam przeszkadzać, a my im, czy wspaniała sala z profesjonalną obsługą audiowizualną na pewno poradzi sobie z livecode'ingiem i innymi bajerami przygotowanymi przez prelegentów. <strong>Na szczęście wszystko się udało</strong>, a po otwarciu konferencji właściwie mogliśmy się oddać networkingowi i zmianowym pilnowaniu porządku na sali i Wojtka żeby za bardzo nie nadwyrężał nogi ;)

Z tegorocznego Summita zapamiętam uwagę usłyszaną od kogoś na sali:

<blockquote>Fajnie, że wybraliście takie miejsce! Przyjechałem z poza Trójmiasto z żoną i dzieciakami, i wszyscy w jednym miejscu mamy co robić. Ja słucham prelekcji, żona ogląda wystawę, a dzieciaki bawią się w „małpim gaju”</blockquote>

Zapamiętam też to, że w kuluarach <strong>oprócz rozmów o kodzie dużo było pogawędek o pieluchach, przedszkolach i balansie między pracą, a życiem rodzinnym</strong>. Myślę, że świadczy to o tym, że nasza społeczność frontendowa dorasta, ale chce też być bliżej prawdziwego świata, a nie siedzieć tylko w przeglądarce czy przed ekranem smartfona.

Przyjemnie było gościć Was w Gdańsku i nie mówię „nie” dla organizacji takiego wydarzenia jeszcze wiele razy!

<h3>Łukasz o meet.js Summit</h3>

W zasadzie dołączyłem się do organizacji Summita w Gdańsku na doczepkę. Miałem nadzieję się przydać w niektórych momentach. Społeczność meet.js w Trójmieście jest mi bardzo bliska, dlatego chętnie wybieram się spotkać z przyjaciółmi z branży i posłuchać developerów co oni robią lepiej u siebie i wyciągnąć z tego jakieś wartościowe wnioski. Tym chętniej jak usłyszałem, że Summit jest w Gdańsku to chciałem się zaangażować szerzej.

<strong>Na pewno zapamiętam klimat, który powstawał w tym miejscu już od wczesnych godzin porannych, gdy wjechał styropianowy napis na scenę</strong> - sala stała się naprawdę nasza! A gdy mogłem wyjść na scenę i otworzyć z pozostałymi organizatorami wydarzenie – czułem się wyjątkowo. Starałem się jak najwięcej osób zapytać o feedback i było mi bardzo miło, gdy słyszałem, że „niczego nie brakuje”, „wybraliście idealne miejsce”, „wszystko jest bardzo klarownie zaplanowane i nie ma bałaganu” – serce rosło, zdarzyły się też stwierdzenia „szkoda, że to poniedziałek i jutro do pracy, bo nie mogę pójść na after”. Być może trzeba zrobić następnym razem Summita w piątek.

Co będę jeszcze pamiętał:

<ul>
    <li>Zgraną ekipę organizacyjną (wszelkie różnice zdań i konflikty były porzucona w myśl większej idei – oceniam mocno dobrze!)</li>
    <li>Ciężko pracujących pomocników, bez Was byłoby bardzo trudno</li>
    <li>Dobrą prezentację Kamila, która mnie inspiruje do podjęcia działań w firmie</li>
    <li>AFTER PARTY, które wyszło super! Impreza na której nie zabrakło niczego – nawet tańców</li>
</ul>

Niestety na co dzień każdy z nas ma swoje obowiązki i wiadomo, że nie da poświęcić się tyle czasu ile by się chciało na organizację takiego dużego wydarzenia. Ba, wiele spraw zgłaszałem spóźniony, nawet ten tekst pisze o dzień za późno niż obiecałem. Nie mogę pochwalić się szalenie wielodniowymi przygotowaniami, bo zadania, które wziąłem na siebie przychodzą mi dość łatwo. W każdym razie dzięki chłopaki (Arek, Wojtek, Michał) za współpracę i mam nadzieję, że kiedyś coś jeszcze zorganizujemy!

<a href="/public/assets/wp-content/uploads/2017/10/0Y7A5772.jpg"><img class="aligncenter size-large wp-image-511" src="/public/assets/wp-content/uploads/2017/10/0Y7A5772-1024x576.jpg" alt="Organizatorzy meet.js Summit 2017" width="1024" height="576" /></a>

<h2>Kolejny meet.js Summit</h2>

Już teraz zapraszam Was na kolejne spotkanie meet.js w Gdańsku (a także wielu innych miastach), a także oczywiście na następny meet.js Summit. Prawdopodobnie 2018, na pewno gdzieś w Polsce – ale gdzie? Tego jeszcze nie wiemy :) Śledźcie nas na Facebooku i Twitterze, żeby być na bieżąco!

<strong>Dzięki za wszelkie informacje zwrotne i zachęcam do dodawania komentarzy!</strong>

<h2>Inne wpisy o meet.js Summit 2017</h2>

<ul>
    <li>Krótka audiorelacja od Zbyszka Tenerowicza: <a href="https://soundcloud.com/naugtur/meetjs-summit-2017-od-zaplecza" target="_blank" rel="noopener">https://soundcloud.com/naugtur/meetjs-summit-2017-od-zaplecza</a></li>
    <li>Apptension, jeden z naszych sponsorów: <a href="https://blog.apptension.com/2017/09/20/meetjs-summit-2017-is-it-worth-attending/" target="_blank" rel="noopener">https://blog.apptension.com/2017/09/20/meetjs-summit-2017-is-it-worth-attending/</a></li>
    <li>Andrzej Mazur, nasz prelegent: <a href="http://dev.end3r.com/2017/09/meet-js-summit-2017-in-gdansk/" target="_blank" rel="noopener">http://dev.end3r.com/2017/09/meet-js-summit-2017-in-gdansk/</a></li>
</ul>

<strong>Jeśli napisałaś/eś relację z meet.js Summit to chętnie ją tutaj dodam – daj znać!</strong>

<div class="footnotes">
<ol>
    <li id="fn-1" class="footnote">dostały średnio lepszą ocenę niż 2,5/5 <a title="return to article" href="#fnref-1">↩</a></li>
</ol>
</div>

Autorzy: Michał Miszczyszyn, Wojtek Urbański, Arkadiusz Putko, Łukasz Nowacki
