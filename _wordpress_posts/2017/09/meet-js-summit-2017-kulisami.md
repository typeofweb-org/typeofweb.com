---
title: meet.js Summit 2017 za kulisami
date: 2017-09-17T15:17:00.000Z
isMarkdown: false
status: publish
permalink: meet-js-summit-2017-kulisami
authors:
  - michal-miszczyszyn
type: post
categories:
  - slug: inicjatywy
    name: Inicjatywy
  - slug: opinie
    name: Opinie
seo:
  metadesc: >-
    meet.js Summit 2017 Gdańsk to to największa konferencja JavaScript w Polsce.
    450 osób, 11 prezentacji, 10 stanowisk na targach pracy przez 9,5 godziny.
---

Już za nieco ponad 12 godzin rozpoczyna się meet.js Summit 2017. Jest to <strong>największa konferencja JavaScript w Polsce</strong> i oczywiście największe spotkanie meet.js w historii. W tym krótkim wpisie chciałbym przedstawić kilka liczb i wniosków, a także opowiedzieć jak meet.js wygląda „od kuchni”.

<h2>Czym jest meet.js?</h2>
<a href="https://www.facebook.com/meetjspl/">meet.js</a> to seria darmowych spotkań poświęconych JavaScriptowi i ogólnie tworzeniu aplikacji internetowych. Są to spotkania od społeczności dla społeczności; darmowe, organizowane z intencją przekazywania wiedzy, dzielenia się zajawkami oraz poznawania nowych ludzi. Pierwsze spotkanie meet.js zostało zorganizowane przez <a href="http://ferrante.pl/frontend/javascript/meet-js-spotkajmy-sie-by-pomowic-o-webdev/" target="_blank" rel="noopener">Damiana Wielgosika 12. lutego 2011 roku w Poznaniu</a>. Wkrótce potem podobne meetupy pod marką meet.js zaczęły się odbywać we Wrocławiu, Poznaniu i Krakowie.

Spotkania nieco się różnią w zależności do miasta, stawiamy na sporą niezależność, ale główny motyw przewodni jest ten sam: Darmowanie spotkanie, 3-4 prezentacje po maksymalnie 30 minut, często poczęstunek i piwko. Wszystko ma charakter luźny i absolutnie nieformalny.

<strong>W Gdańsku po raz pierwszy zorganizowaliśmy meet.js 11. marca 2013 – a liczba uczestników przerosła nasze najśmielsze oczekiwania i zabrakło miejsc siedzących mimo ustawienia 130 krzeseł :)</strong> Od tamtej pory konwekwentnie na nasze spotkania za każdym razem przychodzi pomiędzy 130 a 160 osób. Obecnie meet.js zajmują się Wojciech Urbański, Arkadiusz Putko i ja (Michał Miszczyszyn). Nasze spotkania są tak dobrze odbierane, że w ubiegłym roku odebrałem w Warszawie nagrodę Curly Brackets za najlepiej zorganizowanego meet.js w Polsce :)

Obecnie meet.js dotarło aż do 11 miast i odbywają się w <strong>Poznaniu, Warszawie, Krakowie, Wrocławiu, Gdańsku, Katowicach, Łodzi, Szczecinie, Białymstoku, Lublinie i Bydgoszczy.</strong> Naszym hasłem jest <strong>„Zero komercji, czysta wiedza.”</strong>

<h2>meet.js Summit</h2>
<img class="aligncenter size-large wp-image-447" src="/public/assets/wp-content/uploads/2017/09/18673083_1523519177721936_431703915305921304_o-1024x536.jpg" alt="meet.js Summit 2017" width="1024" height="536" />

meet.js Summit to pełnoprawna konferencja. Jest to niejako podsumowanie działalności meet.js, ale nie tylko. Po raz pierwszy Summit odbył się w 14. stycznia 2012 w Poznaniu. <strong>Jest to całodniowa konferencja poświęcona JS</strong>. Co do zasady, prezentacje na meet.js Summit wygłaszane są w j. angielskim, a całe spotkanie nagrywane – co ma pomóc naszym prelegentom w późniejszym aplikowaniu na inne, międzynarodowe konferencje. Linki do wszystkich edycji meet.js Summit można znaleźć w stopce aktualnej strony: <a href="http://summit.meetjs.pl/2017/">http://summit.meetjs.pl/2017/</a>. W tym roku spotykamy się po raz 5 :)

meet.js Summit w tym roku odbywa się 18. września w Gdańsku. I to już po raz drugi! Pierwszy raz organizowaliśmy go w 2013 roku.

https://www.instagram.com/p/BZGzyOog5-u/

<h2>meet.js Summit 2017 w liczbach</h2>
Tutaj tylko kilka prostych statystyk, po konferencji na pewno spiszę więcej uwag organizacyjnych oraz nauczek na przyszłość ;)
<ul>
 	<li>blisko <strong>12</strong> <strong>miesięcy</strong> przygotowań</li>
 	<li>ponad <strong>400</strong> <strong>biletów</strong></li>
 	<li><strong>36,90zł</strong> brutto za bilet</li>
 	<li><strong>9,5</strong> <strong>godziny</strong></li>
 	<li><strong>11</strong> <strong>prezentacji</strong></li>
 	<li><strong>15</strong> <strong>sponsorów</strong></li>
 	<li><strong>10</strong> <strong>stoisk</strong> na targach pracy</li>
 	<li><strong>34</strong> <strong>zgłoszenia</strong> w Call For Papers</li>
 	<li>ponad <strong>4500 użytkowników</strong> na naszej stronie</li>
</ul>
Na szybko: Można łatwo zauważyć, że w teorii mniej niż 10% chętnych udało się kupić bilety. <strong>Wow!</strong>

Dziękuję Wojtkowi, Arkowi i Łukaszowi za ogrom włożonej pracy.

<strong>Ale przede wszystkim dziękuję Wam, droga społeczności, bo bez Was nie byłoby to w ogóle możliwe!</strong> Widzimy się już jutro o 8 :)
