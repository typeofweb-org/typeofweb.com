---
index: 30
title: Praca zdalna – rekrutacja do Toptal
date: 2017-08-30T08:00:00.000Z
isMarkdown: false
status: publish
permalink: praca-zdalna-rekrutacja-do-toptal
authors:
  - michal-miszczyszyn
type: post
thumbnail:
  url: https://typeofweb.com/wp-content/uploads/2017/08/pexels-photo-306533.jpeg
  width: 2861
  height: 1455
categories:
  - slug: praca-zdalna
    name: Praca Zdalna
seo:
  focusKeywords:
    - Toptal
  metadesc: >-
    Wiele osób kojarzy mnie z pracą zdalną przez firmę Toptal. Jak wygląda
    rekrutacja do Toptala? Opisuję swoje doświadczenia, testy z algorytmów i
    rozmowy.
---

Na pewno wiele osób kojarzy mnie z firmą Toptal – w szczególności ci, którzy brali udział w lokalnych meetupach w Gdańsku, na których opowiadałem o pracy zdalnej na przykładzie Toptala. W tym wpisie opisuję rekrutację do Toptala, mimo że od kilku miesięcy nie współpracuję już z Toptalem – zrezygnowałem z tego całkowicie na rzecz pełnego zaangażowania w projekty za pośrednictwem <a href="https://x-team.com">X-Team</a>. Dlaczego? Co wpłynęło na moją decyzję? Dokładnie tym pytaniom chciałbym poświęcić <strong>kolejny artykuł</strong>. A więc innym razem! W tym wpisie na razie skupiam się na opisaniu <strong>procesu rekrutacji do Toptala.</strong>

Na temat samej pracy zdalnej więcej możesz przeczytać w tym wpisie:

https://typeofweb.com/praca-zdalna-obalamy-mity/

<h1 id="otoptalu">O Toptalu</h1>
Tym, którzy nie znają – Toptal to firma z USA, prawdopodobnie największa tego typu, jest <strong>pośrednikiem pomiędzy programistami a klientami</strong> z różnych krajów (głównie USA). Toptal, jak sam chwali się na swojej stronie, zrzesza tylko top 3% najlepszych programistów na świecie, co bez wnikania w szczegóły można zrozumieć dość opacznie – ale o tym więcej za moment.

<img class="aligncenter" src="/content/images/2017/08/logo-ef4e3458c482141a5c668b5b0ef49a21.png" alt="Toptal logo" width="300" />
<h1 id="rekrutacjadotoptala">Rekrutacja do Toptala</h1>
Współpraca z Toptalem zaczyna się oczywiście od rekrutacji. I poświęcam temu obszerny akapit dlatego, że <strong>rekrutacja do Toptala jest długa, skomplikowana i męcząca</strong>.

Proces rekrutacji odbywa się całkowicie zdalnie i składa się z 4 kroków:

<ol>
 	<li><strong>Krótka wideorozmowa</strong> w celu sprawdzenia czy umiesz mówić po angielsku. <strong>Toptal twierdzi, że na tym etapie odpada aż 73,6% kandydatów</strong>. Trwa to jakieś 5 minut. Wystarczy, że powiesz <em>hello</em> i coś o sobie, i w zasadzie etap zaliczony. Czy naprawdę wymóg znajomości języka angielskiego u programistów odsiewa blisko 30% kandydatów z całego świata?</li>
 	<li><strong>Test z algorytmów</strong>. Dostajesz do rozwiązania zadania, które są automatycznie sprawdzane online. Czas wykonywania zadań jest ograniczony i jest go stosunkowo mało. Przechodzi tylko 7,4% osób.</li>
 	<li>Drugi call, tym razem dłuższy. Dostajesz <strong>kolejne zadania z algorytmów</strong>, ale tym razem musisz je rozwiązać przy rekruterze, cały czas udostępniając swój ekran aby widział co robisz. Przechodzi 3,6%.</li>
 	<li><strong>Projekt testowy</strong>. Masz od 1 do 3 tygodni na wykonanie z życia wziętego projektu na podstawie wymagań od rekrutera. Potem rekruter razem z Tobą przegląda aplikację w czasie kolejnego <em>calla</em> i zadaje pytania. Przechodzi 3,2%.</li>
</ol>
Czy teraz już widzisz na czym polega "top 3% najlepszych programistów"? Po prostu, na każde 100 osób, które zarejestrowało się w Toptalu, jedynie 3<sup id="fnref:1"><a href="#fn:1" rel="footnote">1</a></sup> przeszły do końca rekrutacji. <strong>Niekoniecznie dlatego, że były zbyt słabe</strong> – cały proces mógł je po prostu zmęczyć.

<strong>Jest to statystyka łatwa do osiągnięcia</strong> i jestem przekonany, że wiele firm mogłoby się pochwalić jeszcze lepszym wynikiem – choć cała miara moim zdaniem nie odzwierciedla w ogóle umiejętności zatrudnianych osób, a tylko pokazuje stopień trudności samej rekrutacji.

<strong>Niemniej jednak większość osób, które poznałem z Toptala to zawodowi programiści i profesjonaliści.</strong> Być może taki sposób rekrutacji jednak działa? :)

<h2>Testy z algorytmów</h2>
No i mamy dwa testy z algorytmów. Są to typowe zadania znane każdemu studentowi pierwszego roku informatyki. Dostajesz abstrakcyjny i całkowicie sztuczny problem do rozwiązania. Dane to jakieś liczby, musisz coś policzyć i zwrócić więcej liczb. <strong>Nijak się to ma do prawdziwej pracy programistów</strong>. Jest to natomiast łatwy sposób, aby odrzucić ponad 90% kandydatów, żeby móc się chwalić statystyką. <strong>Na tym etapie odpada wiele osób, które są doskonałymi programistami.</strong>

Skomentuję jeszcze ostatni etap: projekt. Sprawdziłem teraz historię <em>commitów</em>: zajęło mi to lekko <strong>10 dni po kilka godzin pracy</strong> tylko po to, aby rekruter mógł rzucić na to okiem, a potem wyrzucić do kosza. Ałć. Nie mam problemu z wykonywaniem zadań rekrutacyjnych, nawet tych czasochłonnych – ale z perspektywy czasu muszę powiedzieć: <em>błagam, szanujmy się</em>.

Co ciekawe, nigdy nie przeszedłem typowej rozmowy. Nikt mnie nie pytał o jakieś podstawowe nawet pojęcia. Nikt nie sprawdził czy potrafię rozmawiać z klientami, albo zbierać od nich wymagania. Głównym wyznacznikiem tego czy jestem dobry czy nie były testy z algorytmów. <strong>Z punktu widzenia kandydata jest to niezwykle frustrujące</strong>. Moje myśli idealnie spisał jeden ze znanych programistów na Twitterze:

<blockquote class="twitter-tweet" data-lang="en">
<p dir="ltr" lang="en">culture is harder to refactor than code, but yet we do 100x more code reviews at startups....</p>
— Hunter Walk (@hunterwalk) <a href="https://twitter.com/hunterwalk/status/898273148801601536">August 17, 2017</a></blockquote>
Uprzedzając pytania – każdy z etapów rekrutacji zaliczyłem na 100%. Wydaje mi się, że w takim wypadku tym bardziej mam prawo do krytyki.
<h1 id="widekiwtoptalu">Widełki w Toptalu</h1>
Uff, dotarliśmy do końca rekrutacji! Co teraz? Coś trochę bardziej przyjemnego, czyli ustalamy swoją stawkę. Tak. Toptal to tylko pośrednik i wychodzi z założenia, że masz prawo <strong>ustalić sobie stawkę jaką tylko chcesz</strong> i to Twoja sprawa, czy klienci będą chcieli Cię zatrudnić, czy nie. <strong>Prowizja Toptala jest jednak tajemnicą i nie jest mi znana</strong>. Sytuacja trochę dziwna, bo z jednej strony musisz umieć tak wybrać swoją stawkę, aby klienci chcieli Cię zatrudniać, ale z drugiej strony nigdy nie wiesz ile dokładnie klient za Ciebie płaci Toptalowi…

Wiem natomiast, że czasem rekruterzy sugerują osobom z tej części Europy, aby ustalić swoją stawkę na pewnym poziomie, jednak ostateczna <strong>decyzja należy do Ciebie</strong>. Moja stawka jako <em>Full-Stack JavaScript Developer</em> wynosiła <strong>$40</strong> i nie miałem żadnych problemów ze znalezieniem zleceń. Myślę, że gdybym współpracował z Toptalem dłużej, na pewno tę kwotę bym już teraz zwiększył.

<h1 id="umowa">Umowa</h1>
Po tym wszystkim przychodzi czas na podpisanie umowy. Standardowa procedura, możesz z tym zwlekać ile chcesz, możesz też dopytać ich dział prawny w wypadku jakichś niejasności. Tak też zrobiłem i otrzymałem odpowiedź na wszystkie zadane pytania.

Umowa zawiera sporo obostrzeń i <strong>warto ją dokładnie przeczytać, aby przypadkiem nie złamać któregoś z punktów</strong>. Warto też pamiętać, że Toptal niczego nie obiecuje. Może się też tak zdarzyć, że pracy dla Ciebie nie będzie – w szczególności pod koniec roku kalendarzowego – Toptal oczywiście nie daje gwarancji.

<h1 id="pracawtoptal">Praca w Toptal</h1>
Po rekrutacji zostajesz dodany do systemu. Widzisz klientów, a klienci widzą Ciebie. To co jest istotne to fakt, że <strong>klienci Toptal również przechodzą rekrutację</strong> – nie może to być byle firemka z przysłowiowej ulicy. Rekruterzy pośredniczą we wszystkim i będą zabiegać, abyś jak najszybciej dostał(a) swoje pierwsze zlecenie. <strong>Z klientami rozmawiasz tylko o pracy, a wszelkie problemy rozwiązujesz przez rekruterów.</strong> Wygodne!

Do wybory masz 3 tryby pracy:

<ol>
 	<li>Typowy freelancing rozliczany godzinowo</li>
 	<li>Pół etatu</li>
 	<li>Pełen etat</li>
</ol>
Ja początkowo zacząłem swoją przygodę z pracą zdalną właśnie wybierając opcję numer 1. Jest to <strong>niezwykle elastyczne</strong>, a do tego daje czas i możliwości, aby zweryfikować czy to w ogóle dla Ciebie i czy czujesz się komfortowo pracując z domu. W tym samym czasie rozpocząłem też równolegle kilka innych niezależnych projektów (m.in. jako wykładowca), ale to temat na zupełnie inny wpis. Chcę tylko zwrócić uwagę, że <strong>Toptal pozwala Ci nie rezygnować ze swojej dotychczasowej pracy</strong> aby rozpocząć współpracę z nimi.

Dodatkowo warto zauważyć, że tryb pracy <strong>możesz zmienić w dowolnym momencie</strong> przez aplikację Toptala. Podobnie w dowolnym momencie możesz zawiesić współpracę (oczywiście po uzgodnieniu tego z klientem), a potem wrócić kiedy zechcesz lub będziesz potrzebował – np. za dwa lata. Nie ma problemu.
Stawkę też możesz zmienić w dowolnym momencie – tu potrzebny jest mail do rekrutera. No, prawie dowolnym ;) Pomiędzy projektami. W czasie trwania projektu – jeśli to projekt długoterminowy – też można po uzgodnieniu z rekruterem.

Warto aplikować do jak największej liczby ogłoszeń, które uznasz za ciekawe – rekruterzy sami to ogarną i umówią Cię na rozmowy z klientami. Taka <strong>rozmowa to najczęściej tylko formalność</strong>, klienci nie sprawdzają Twoich umiejętności (wszak te gwarantuje fakt, żę przynależysz do <em>elitarnego Toptala</em>). Klienci tylko chcą Cię poznać i sprawdzić czy pasujesz do projektu.

<h1 id="patnoci">Płatności</h1>
Wypłaty z Toptala przychodzą regularnie i bez problemów — zawsze w wyznaczonym czasie. Przelew od Toptala otrzymasz <strong>niezależnie od tego czy klient naprawdę zapłaci Toptalowi, czy nie</strong>. To ogromny plus tej firmy i to różni ją od typowych portali dla freelancerów. Warto pamiętać, że czasem przy przelewach międzynarodowych kosztami przelewu obciążony może zostać odbiorca. Relatywnie nie jest to dużo, jednak warto o tym pamiętać i sprawdzić :)
<h2>Podsumowanie</h2>
Jestem pewien, że w głowach wielu z Was pojawiła się myśl: Przy możliwości ustalenia dowolnej stawki, proces rekrutacji można jakoś przeboleć. Niby tak, jednak warto wziąć pod uwagę, że <strong>na świecie jest mnóstwo innych firm, które są bardzo przyjazne, elastyczne i przyjemne, i które z otwartymi ramionami zatrudnią doskonałych programistów z Polski za nawet większe pieniądze</strong>.

Na przykład wspomniany <a href="http://x-team.com">X-Team</a>, gdzie teraz pracuję, albo <a href="https://upstack.co">Upstack</a>, z którym kiedyś rozmawiałem. Trzeba tylko umieć takie firmy znaleźć! Bardzo dużo ofert pracy zdalnej można zobaczyć na różnego rodzaju portalach. Rodzimy rynek z wysokimi stawkami można obserwować na stworzonej przeze mnie <strong>grupie na Facebooku: <a href="https://www.facebook.com/groups/280382479112568/">Praca dla Programistów - powyżej 20000zł</a>.</strong> Zachęcam do dołączenia – pojawiają się tam już pierwsze oferty zainteresowanych firm (także z Polski!). Jeszcze jedno. Może zabrzmi to banalnie, <strong>ale pamiętaj: pieniądze to nie wszystko.</strong>

https://typeofweb.com/oferty-pracy-zdalnej/

Ostatecznie <strong>moje doświadczenia Toptalem nie były złe</strong>. Jest to na pewno <strong>świetny pośrednik i szczerze go polecam osobom</strong>, które chcą pracować jako freelancerzy. Jeśli jednak potrzebujesz czegoś więcej — rozbudowanej kultury firmy, inicjatyw, integracji, czy choćby motywacji do uprawiania sportu — w Toptalu raczej ich nie znajdziesz.

<div class="footnotes">
<ol>
 	<li id="fn:1" class="footnote">Gwoli ścisłości: Mam na myśli, że po dwóch etapach przechodzi 7,4%, po trzech 3,6%, a po czterech 3,2%. <a title="return to article" href="#fnref:1">↩</a></li>
</ol>
</div>
