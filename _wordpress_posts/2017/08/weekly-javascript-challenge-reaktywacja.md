---
title: Weekly JavaScript Challenge – Reaktywacja!
date: 2017-08-24T08:13:59.000Z
isMarkdown: false
status: publish
permalink: weekly-javascript-challenge-reaktywacja
authors:
  - michal-miszczyszyn
type: post
thumbnail:
  url: /public/assets/wp-content/uploads/2017/08/pexels-photo-160107.jpg
  width: 5472
  height: 3119
categories:
  - slug: inicjatywy
    name: Inicjatywy
seo:
  focusKeywords:
    - Weekly JavaScript Challenge
---

Ponad rok temu rozpocząłem inicjatywę o nazwie <a href="https://www.facebook.com/groups/1131907053499522/">Weekly JavaScript Challenge</a> – stworzyłem grupę na Facebooku, która miała na celu wzajemną pomoc w nauce JavaScriptu. Założeniem grupy było wspólne rozwiązywanie zadań i wrzucanie ich na Facebooka do oceny. Głównym pomysłem było <strong>tworzenie realnych aplikacji, a nie implementowanie algorytmów</strong>, a każde rozwiązanie miało przechodzić przez <em>code review</em> pod kątem czytelności oraz architektury kodu. Z tych powodów aplikacji nie mógł łatwo sprawdzać automat i musiał to robić człowiek. Jednak dzięki temu nauka i wnioski były zdecydowanie bardziej wartościowe.

Szukasz <strong>tl;dr</strong>? <a href="#noweweeklyjavascriptchallenge">Skocz do tego akapitu</a>.

<h2 id="ponad1000osb">Ponad 1000 osób</h2>
Na początku działania grupy <strong>wszystkim wrzuconym rozwiązaniom osobiście robiłem <em>code review</em></strong> i odpisywałem długimi komentarzami każdej zainteresowanej osobie. Wnioski wyciągane na podstawie Waszego kodu krótko opisywałem w kilku wpisach na blogu: <a href="https://typeofweb.com/weekly-javascript-challenge-1/">Challenge 1</a>, <a href="https://typeofweb.com/weekly-javascript-challenge-2/">Challenge 2</a>, <a href="https://typeofweb.com/weekly-javascript-challenge-3/">Challenge 3</a> (te i przyszłe wpisy można znaleźć razem tutaj: <a href="https://typeofweb.com/tag/weekly-javascript-challenge/">https://typeofweb.com/tag/weekly-javascript-challenge/</a>). <strong>Szybko zainteresowanie tematem przerosło moje najśmielsze oczekiwania</strong>! Liczba członków grupy prędko przekroczyła okrągły <strong>1000</strong>, a chętnych na kolejne zadania przybywało z dnia na dzień.

https://typeofweb.com/weekly-javascript-challenge-1/

Wrzucane przeze mnie posty były też inspiracją dla wielu osób – otrzymałem bardzo dużo prywatnych wiadomości z pytaniami i komplementami – za które serdecznie dziękuję :) <strong>Doszły mnie nawet słuchy, że pewna firma korzysta z Weekly JavaScript Challenge przy rekrutacji pracowników</strong> (a konkretnie z <a href="https://www.facebook.com/events/1062498357132335/">zadania numer 4</a>). Wow!

<h2 id="weryfikacja">Weryfikacja</h2>
Dlaczego więc grupa chwilowo nie funkcjonuje? Można powiedzieć, że padła ofiarą własnego sukcesu – a mnie zwyczajnie zaczęło brakować czasu, aby móc odpowiedzieć każdemu! Do tego doszły też problemy z Facebookiem – który codziennie wprowadza jakieś zmiany :| Po powstaniu Weekly JavaScript Challenge modyfikacji uległ sposób w jaki działają wydarzenia na grupach i, przykładowo, przestałem otrzymywać powiadomienia pod starymi zadaniami. Na dłuższą metę więc nie mogło to tak działać i cała inicjatywa wymagała solidnej weryfikacji.
<h2 id="noweweeklyjavascriptchallenge">Nowe Weekly JavaScript Challenge</h2>
Jednak z dumą dzisiaj mogę ogłosić, że: <strong>Weekly JavaScript Challenge powraca z nieco zmienioną formą</strong> :) Nowe zasady spisałem poniżej w skondensowanej formie.
<ol>
 	<li>Na grupie regularnie będą pojawiać się nowe zadania związane z JS-em, webdevelopmentem, tworzeniem aplikacji internetowych i tym podobnych.</li>
 	<li>Główny założeniem grupy jest wzajemna pomoc i wzajemna ocena kodu.</li>
 	<li>Zadania nie mają deadline'u. Jeśli widzisz coś ciekawego dla siebie to spróbuj to zaimplementować, a następnie wrzuć na grupę!</li>
 	<li>Każde rozwiązanie jest mile widziane. Jak? Wrzuć działający kod na codepen/jsbin/jsfiddle/plnkr lub na GitHub Pages, a następnie dodaj link do niego w poście na grupie. Koniecznie dodaj <strong>#tag z numerem zadania</strong> i dokładnie opisz jeśli masz jakieś wątpliwości.</li>
 	<li>Zadawaj pytania. Nie ma głupich ani oczywistych pytań. Lepiej zapytać 10 razy niż stanąć w miejscu :) Każdy jakoś zaczynał.</li>
 	<li>Przeglądaj kod innych osób i śmiało pisz co o nim myślisz! Na grupie są zarówno początkujący jak i seniorzy, ale opinie wszystkich są potrzebne i mogą pomóc innym albo być źródłem interesujących dyskusji i inspiracji!</li>
 	<li>Rozwiązania w zasadzie nie muszą być w JS-ie. Mile widziany TypeScript, Flow, Reason… czy cokolwiek co Cię akurat interesuje i ma związek z webem :) Może Twoje eksperymenty zainspirują innych?</li>
 	<li><em>Last but not least</em>: Mile widziane są sugestie odnośnie zadań lub w ogóle propozycje nowych <em>challenge'y</em>. Po prostu napisz do mnie wiadomość prywatną :) Nie wiesz jak zacząć? Polecam „hej”. <a href="http://sjp.pwn.pl/poradnia/haslo/;9799">Byle nie od „witam”</a>.</li>
</ol>
Poniżej znajdziesz listę starszych zadań. Zajrzyj do nich! A nowe rozwiązania wrzuć już na grupę w postaci postów :)
<h2 id="listadotychczasowychweeklyjavascriptchallenge">Lista dotychczasowych Weekly JavaScript Challenge:</h2>
<ol>
 	<li><a href="https://www.facebook.com/events/997187053723327/">https://www.facebook.com/events/997187053723327/</a></li>
 	<li><a href="https://www.facebook.com/events/1091460824257459/">https://www.facebook.com/events/1091460824257459/</a></li>
 	<li><a href="https://www.facebook.com/events/1112826942122943/">https://www.facebook.com/events/1112826942122943/</a></li>
 	<li><a href="https://www.facebook.com/events/1062498357132335/">https://www.facebook.com/events/1062498357132335/</a></li>
 	<li><a href="https://www.facebook.com/events/1031130130340777/">https://www.facebook.com/events/1031130130340777/</a></li>
 	<li><a href="https://www.facebook.com/events/180955615675503/">https://www.facebook.com/events/180955615675503/</a></li>
 	<li><a href="https://www.facebook.com/events/237319743352640/">https://www.facebook.com/events/237319743352640/</a></li>
 	<li><a href="https://www.facebook.com/events/955676324563057/">https://www.facebook.com/events/955676324563057/</a></li>
</ol>
