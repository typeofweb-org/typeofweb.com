---
index: 41
title: 'React.js: Wprowadzenie do kursu od podstaw'
date: 2017-11-28T14:54:47.000Z
isMarkdown: false
status: publish
permalink: wprowadzenie-kurs-react-js
authors:
  - michal-miszczyszyn
type: post
thumbnail:
  url: https://res.cloudinary.com/type-of-web/wp-content/uploads/2017/11/react-logo-1.png
  width: 887
  height: 400
categories:
  - slug: javascript
    name: JavaScript
  - slug: front-end
    name: Front-end
series:
  slug: react-js
  name: React.js
seo:
  focusKeywords:
    - kurs React.js
    - React.js
  focusKeywordSynonyms:
    - react-js, react
    - kurs React, kurs Reacta
  metadesc: >-
    Oto kurs React.js! Moje gratulacje za podjęcie tego tematu! React.js to
    aktualnie najpopularniejsza biblioteka na front-endzie i warto ją poznać!
---

Oto kurs React.js od podstaw. Moje gratulacje za podjęcie tego tematu! To pierwszy krok w kierunku realizacji Twoich ambicji i poznania tego niezwykle przydatnego narzędzia. Ten <strong>kurs React.js</strong> sprawi, że będziesz umiał(a) tworzyć <strong>rozbudowane i profesjonalne aplikacje internetowe</strong> oraz przybliży Cię do celu jakim zapewne jest znalezienie pracy w tej technologii. Na pewno warto!

{/_ more _/}

Skąd u mnie w ogóle pomysł opracowania tego tematu? Odpowiedź jest prosta: <strong>nie chcę, abyś musiał(a) po omacku przechodzić przez gąszcz dokumentacji i tutoriali React.js — jak robiłem to ja.</strong>

Przy okazji muszę też napisać, że każdy programista i każda programistka musi stale powiększać swoją wiedzę. Przykładowo, <a href="https://typeofweb.com/jak-kurs-programowania-ani-bootcamp-nie-zrobi-z-ciebie-programisty-w-dwa-miesiące/">sam bootcamp na pewno nie wystarczy</a>, więc taki kurs React jest idealnym sposobem, aby poznać nową technologię!

Motywacją do nauki nowej technologii dla wielu osób są zarobki. Tego, że <a href="https://nofluffjobs.com/blog/javascript-developer-zarobki-w-najwiekszych-polskich-miastach-infografika/">programiści JavaScript zarabiają sporo</a> chyba nikomu nie trzeba mówić. React jest najpopularniejszym frameworkiem i na pewno łatwiej znaleźć pracę z jego znajomością.

<h2>Kurs React.js</h2>

Jeśli zaglądałaś/eś tutaj wcześniej to pewnie drapiesz się teraz po głowie i zastanawiasz skąd w ogóle ta seria wpisów. Tak, to prawda, dawniej byłem mocno związany z AngularJS, stworzyłem w nim wiele projektów i uwielbiałem tę technologię. Pracowałem też z Angularem 2, a teraz pracuję z React. <strong>I muszę przyznać, że jednak to z Reactem pracuje mi się dotąd najlepiej</strong>. Czuję, że technologia w niczym mnie nie ogranicza, że mogę użyć Reacta w wielu miejscach, na różne sposoby i nic nie stoi na przeszkodzie, aby połączyć go z dowolnymi innymi rozwiązaniami, które sobie upodobam. Wolność i swoboda :) Dlatego powstaje ten <strong>kurs React.js</strong>.

Jeśli kurs Ci nie wystarczy, albo chcesz poznać Reacta jeszcze szybciej, to <a href="https://szkolenia.typeofweb.com/" target="_blank">zapisz się na szkolenie z React</a>.

Moje własne doświadczenia tylko dowodzą od dawna powtarzanej prawdy — trzeba cały czas zachować otwarty umysł. <strong>Nawet jeśli nigdy nie próbowałeś React, to może właśnie ten moment</strong>? Na pewno warto zapoznać się przynajmniej z podstawowymi konceptami, nie tylko dlatego, że <strong>React.js jest najbardziej popularnym rozwiązaniem na front-endzie</strong>, ale także dlatego, że są to zasady i wzorce uniwersalne.

<h2>Co dalej?</h2>

Jednocześnie ta seria wpisów jest początkiem czegoś zupełnie nowego! Nowa formuła. Od teraz, w małych odstępach czasu, będę publikował <strong>kolejne części serii, w której poznasz React</strong>. Wpisy będą <strong>krótkie, lekkie i przystępne</strong>, i będą się pojawiały częściej niż zwykle. W kolejnych wpisach m.in. stworzysz pierwszy kompletny komponent, poznasz JSX, nauczysz się składać komponenty niczym klocki i zapoznasz się z cyklem życia komponentów. Postaram się też wyjaśnić jak wygląda podejście React do przepływu danych, gdzie używać stanu komponentów, jak można przechowywać stan całej aplikacji i wiele innych rzeczy… Konkretnie, bez owijania w bawełnę :) <strong>Mam nadzieję, że ta forma Ci się spodoba.</strong>

Idealnie byłoby, gdyby udało Ci się przeznaczyć pewien określony czas <strong>regularnie</strong> na naukę nowych rzeczy. Codziennie kilka linii kodu. Co dwa dni stronę w dokumentacji. Co tydzień dokładnie przerób jeden odcinek kursu. <strong>Albo nawet tylko jeden akapit</strong>. Mały krok przybliżający Cię do celu każdego dnia — oto klucz do sukcesu! Cokolwiek co pozwoli Ci <strong>systematycznie</strong> osiągnąć cel jakim jest poznanie React.js. Nie musisz tego robić codziennie, ale <strong>nie czekaj ze startem za długo</strong>. Chcesz poznać React.js? Zacznij teraz! Zaufaj mi, to jest aż tak proste.

<strong>Jeśli chcesz być na bieżąco z kolejnymi wpisami to zapisz się na newsletter poniżej i śledź mnie na Facebooku.</strong>

Możesz też od razu skoczyć do interesującego Cię fragmentu, np. <a href="https://typeofweb.com/react-hooks-wprowadzenie-i-motywacja/">Kurs React Hooks</a>.

<h2>Ćwiczenie</h2>

Po każdym wpisie w serii będzie się pojawiało krótkie ćwiczenie, które musisz wykonać :) Będzie to podsumowanie wszystkiego czego miałaś/eś się nauczyć w danej części kursu. Tak również jest i w tym wpisie!

<strong>Ćwiczenie: </strong>Napisz w komentarzu czego chciałabyś/chciałbyś się nauczyć, jakie są Twoje oczekiwania oraz jakie masz cele. Chcesz się rozwijać? Szukasz pracy? A może jeszcze coś innego?
