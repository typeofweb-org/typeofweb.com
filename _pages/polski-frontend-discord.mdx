---
title: Polski front-end na Discordzie!
date: 2018-05-01T16:29:35.000Z
permalink: polski-frontend-discord
type: page
thumbnail:
  url: https://res.cloudinary.com/type-of-web/wp-content/uploads/2018/05/Discord-Feature-Graphic.png
  width: 1024
  height: 500
seo: {}
---

Serwer **Polski front-end i back-end: JavaScript, React, Vue, Angular, node.js, TypeScript…** na Discordzie powstał w celu zbudowania społeczności związanej wspólnymi zainteresowaniami tematami około-JavaScriptowymi. **Zachęcamy do dołączenia wszystkie osoby**, które są zainteresowane tworzeniem stron i aplikacji internetowych — niezależnie od tego czym się zajmują i bez względu na technologie czy poziom doświadczenia.

Połączmy początkujących z ekspertami, grafików z programistami, a UX-ów ze scrum masterami! Po prostu **chcemy sobie pomagać i swobodnie dyskutować**. Dołącz klikając w ten przycisk:

<a href="https://discord.gg/va2NhBv" style="display: block; margin: 0 auto; width: 250px; height: 80px;">
  <img
    src="https://res.cloudinary.com/type-of-web/wp-content/uploads/2018/05/discord-join-button-300x96.png"
    alt="Dołącz do Discorda Type of Web!"
    title="Dołącz do Discorda Type of Web!"
    width="300"
    height="96"
    style="border-radius: 10px;"
  />
</a>

## Kilka podpowiedzi

- **Przeczytaj poniższy Kodeks Postępowania w całości**, aby dawać i brać z tej społeczności jak najwięcej!
- Po dołączeniu koniecznie przywitaj się i **napisz coś o sobie na kanale `#poznajmy-się`**.
- Na Discordzie można formatować tekst przy pomocy _Markdown_. Do stylowania tekstu używa się gwiazdek (\*) oraz tzw. backticków (`). Wszelkie informacje i przykłady znajdziesz tutaj: [Markdown Text 101](https://support.discordapp.com/hc/en-us/articles/210298617-Markdown-Text-101-Chat-Formatting-Bold-Italic-Underline-)
- **Staraj się do pytań o kod zawsze dołączać kod**. Spróbuj też, o ile to możliwe, nie wrzucać kodu w postaci zdjęć tylko jako tekst — przyda się do tego formatowanie kodu w Markdown, a także serwisy takie jak Codepen, JSBin, JSFiddle i inne podobne. **W ten sposób ułatwiasz innym pomoc Tobie**.
- Zapraszamy każdego do współtworzenia naszej społeczności — wpadnij na kanał `#sugestie` i podziel się pomysłami!

## Kodeks Postępowania

Podstawowym celem istnienia serwera jest **otwartość na jak największą liczbę osób**. Z tego powodu zobowiązujemy się do zapewnienia życzliwej, bezpiecznej i przyjaznej atmosfery wszystkim, bez względu na płeć, orientację seksualną, sprawność, pochodzenie etniczne, status społeczno-ekonomiczny i religię (lub jej brak).

Ten Kodeks Postępowania nakreśla zarówno nasze oczekiwania wobec wszystkich, którzy uczestniczą w naszej społeczności, jak i konsekwencje niedopuszczalnych zachowań.

**Zapraszamy wszystkich użytkowników i użytkowniczki do pomocy w tworzeniu środowiska, które będzie bezpieczne i pozytywne dla każdego.**

### Zachowania oczekiwane

- Uczestnicz w sposób autentyczny i aktywny. Robiąc to przyczyniasz się do zdrowia i żywotności tej społeczności.
- Zachowuj rozwagę i szacunek w swoich słowach.
- Spróbuj współpracy przed konfliktem.
- Powstrzymuj się przed poniżającymi, dyskryminującymi lub niepokojącymi zachowaniami i słowami.
- Zwracaj uwagę na swoje otoczenie i innych uczestników. **Ostrzeż społeczność jeśli zauważysz nieprzyjemną sytuację**, kogoś potrzebującego pomocy lub naruszenie tego Kodeksu Postępowania, **nawet jeśli wydają się nieistotne**.

### Zachowania niedopuszczalne

Zachowania niedopuszczalne to między innymi: zastraszające, nękające, obraźliwe, dyskryminujące, uwłaczające i poniżające słowa lub czyny dowolnego uczestnika naszej społeczności, na chacie, wszelkich powiązanych wydarzeniach oraz w komunikacji prywatnej. **Szanuj wszystkich obecnych w danym miejscu.**

Nękanie to między innymi: szkodliwe lub krzywdzące słowne lub pisemne komentarze dotyczące płci, orientacji seksualnej, pochodzenia, religii, niepełnosprawności, **a także poziomu wiedzy lub znajomości technologii**; niewłaściwe użycie nagości i/lub ilustracji o podtekście seksualnym; celowe zastraszanie, prześladowanie (tzw. stalking) lub śledzenie; trwałe zaburzanie wystąpień i innych wydarzeń.

### Konsekwencje niedopuszczalnych zachowań

Niedopuszczalne zachowanie ze strony dowolnego uczestnika społeczności — w tym także osób decyzyjnych — nie będzie tolerowane. Osoby poproszone o zaprzestanie niedopuszczalnego zachowania powinny się natychmiast do danej prośby zastosować.

Jeśli uczestnik społeczności zachowuje się niedopuszczalnie, administratorzy mogą podjąć dowolne działania, które uznają za właściwe, **zaczynając od mediacji**, a kończąc na tymczasowym lub stałym **wyrzuceniem ze społeczności** bez ostrzeżenia.

### Jeśli doświadczasz lub widzisz niedopuszczalne zachowanie

Jeśli doświadczasz lub widzisz niedopuszczalne zachowanie — lub masz inne uwagi — **jak najszybciej powiadom o tym administratora**. Listę administratorów znajdziesz na samej górze listy użytkowników w Discordzie. Administratorzy są także dostępni by **wspomóc uczestników w rozwiązywaniu konfliktów**, a także w kontaktach z lokalnymi organami egzekwowania prawa i by wspierać poczucie bezpieczeństwa osób doświadczających niedopuszczalnych zachowań.

### Skargi

Jeśli uważasz, że informacja o naruszeniu przez ciebie tego Kodeksu Postępowania jest fałszywa lub niesprawiedliwa, wyślij do administratorów zwięzły opis swojej skargi. Twoja skarga zostanie rozpatrzona w ciągu kilku dni.

### Zakres

Oczekujemy, że wszyscy uczestnicy społeczności (administratorzy i pozostali goście) będą przestrzegać tego Kodeksu Postępowania postępowania we wszelkich miejscach spotkań społeczności — online i w świecie rzeczywistym — jak i w komunikacji prywatnej dotyczącej spraw społeczności.

### Licencja i uznanie autorstwa

Niniejszy Kodeks Postępowania powstał na podstawie [Berlińskiego kodeksu postępowania](https://berlincodeofconduct.org/pl/) i jest rozpowszechniany na warunkach licencji _Creative Commons Uznanie autorstwa-Na tych samych warunkach_.
