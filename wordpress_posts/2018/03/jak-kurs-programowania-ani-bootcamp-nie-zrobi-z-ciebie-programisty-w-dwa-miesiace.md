---
id: 1143
index: 70
title: >-
  Jak kurs programowania ani bootcamp nie zrobi z Ciebie programisty w dwa
  miesiące
date: 2018-03-12T10:30:55.000Z
isMarkdown: true
status: publish
permalink: >-
  jak-kurs-programowania-ani-bootcamp-nie-zrobi-z-ciebie-programisty-w-dwa-miesiace
authors:
  - karolina-kreft
guid: https://typeofweb.com/?p=1143
type: post
thumbnail:
  url: https://typeofweb.com/wp-content/uploads/2018/03/pexels-photo-714701-2.jpeg
  width: 887
  height: 400
categories:
  - slug: front-end
    name: Front-end
  - slug: opinie
    name: Opinie
seo:
  focusKeywords:
    - kurs programowania
  focusKeywordSynonyms:
    - >-
      kursu programowania, kursów programowania, kursie programowania, kursom
      programowania

---
Jestem <strong>absolwentką</strong> dwóch <strong>kursów programowania</strong>: Front-end z biblioteką React oraz podstaw Javy.

Po kilku latach spędzonych za granicą i odłożeniu odpowiedniej ilości pieniędzy, postanowiłam świadomie dokonać w swoim życiu przewrotu. Ze specjalistki ds. marketingu internetowego chciałam <strong>przebranżowić się w programistkę</strong>.

<!--more-->

Uczestnictwo w pierwszym kursie programowania planowałam przez kilka miesięcy i opłaciłam z własnych środków. Decyzja o skorzystaniu z drugiego kursu programowania zapadła spontanicznie. Głównie ze względu na to, że koszty pokrywał Urząd Pracy. Czułam też, że nie jestem jeszcze wystarczająco przygotowana do podjęcia zatrudnienia. Jak się później okazało, <strong>nawet po drugim kursie i trzymiesięcznym stażu</strong> moja wiedza programistyczna wciąż była bardzo podstawowa. A przecież miałam <strong>zostać programistką w dwa miesiące</strong> :)
<h2>Moda na kurs programowania</h2>
<img class="alignnone wp-image-1170 size-full" src="https://typeofweb.com/wp-content/uploads/2018/03/pexels-photo-288530-1.jpeg" alt="Kursy programistyczne" title="Programowanie jest teraz w modzie" width="1920" height="1440" />

Programowanie stało się w ostatnich latach bardzo popularne. Szkoły programistyczne oferujące <strong>kilkumiesięczne kursy</strong>, <strong>darmowe warsztaty</strong> na uczelniach i w firmach z branży IT, <strong>zajęcia z kodowania dla najmłodszych</strong> — pomysłów i możliwości na rozpoczęcie nauki programowania jest mnóstwo. Nawet urzędy pracy obok kursów dla spawaczy szukają chętnych na <strong>w pełni finansowane szkolenia kodowania</strong>. A chętnych jest sporo. Wiem, bo sama brałam udział w rekrutacji do kursu refundowanego przez UP.

<strong>Programista, tester oprogramowania</strong> czy <strong>administrator</strong> sieci to zawody, które od kilku lat plasują się na pierwszych miejscach rankingów najbardziej<strong> pożądanych zawodów</strong>. Wspomniane profesje dają w większości przypadków <strong>pewną pracę</strong> i <strong>dobre zarobki</strong>. Oprócz tego ciekawe zajęcie, możliwość pracy zdalnej i łatwość w znalezieniu zatrudnienia — zarówno w Polsce jak i za granicą. Dlatego nikogo nie powinien dziwić fakt, że coraz więcej osób myśli o zmianie zawodu. I nie ma w tym nic złego, pod warunkiem, że decyzja o przebranżowieniu się zostanie <strong>dokładnie przemyślana</strong>, a przede wszystkim <strong>dobrze zaplanowana</strong>.
<h2>Zmiana zawodu</h2>
<img class="alignright wp-image-1169" src="https://typeofweb.com/wp-content/uploads/2018/03/pexels-photo-355952.jpeg" alt="Zajęcia z kodowania" title="Przebranżowienie nie jest proste" width="1899" height="1320" />

Na zmianę zawodu decydują się osoby z <strong>różnych środowisk</strong> i <strong>najróżniejszych profesji</strong>. Na moich kursach spotkałam filolożkę, inżyniera budowlanego, sprzedawcę nieruchomości, księgową, pracownika Europarlamentu, biotechnolożkę, marketingowca, kierownika projektów, grafika komputerowego. Po kilku miesiącach wszyscy otrzymaliśmy <strong>dyplomy ukończenia szkolenia</strong>. Pomimo różnicy w profilach zawodowych, każdy z nas wykazywał się <strong>zdolnością</strong> <strong>analitycznego myślenia</strong>, <strong>znajomością języka angielskiego</strong> i <strong>gotowością do ciężkiej i wytężonej pracy</strong>.

Niezależnie od tego jaki jest powód zmiany zawodu, gdy decyzja zostanie ostatecznie podjęta, zawsze trzeba działać tak samo. Musimy zdawać sobie sprawę z tego, że przebranżowienie się to<strong> proces wymagający bardzo wielu poświęceń, czasu i wytrwałości</strong>. Jestem pewna, że świadoma decyzja i chęci są w stanie znacznie zwiększyć szansę na powodzenie naszego przedsięwzięcia.
<h2>Szkoły programowania i ich obietnice</h2>
Uważam, że <strong>kurs</strong> <strong>programistyczny to jedna z lepszych decyzji zawodowych </strong>w moim życiu. Jednak gdybym przed pierwszymi zajęciami wiedziała to, co wiem dziś, na pewno byłoby mi dużo łatwiej przejść przez tę <strong>trudną i często wyboistą drogę </strong>prowadzącą do zmiany zawodu<strong>. </strong>

Opisane poniżej porady dotyczą głównie tych, którzy podobnie jak ja planują rozpocząć <strong>dzienny kurs programowania</strong> i zrezygnować z dotychczasowego zatrudnienia.

<h3>Motywacja</h3>

<img class="size-medium wp-image-1172 alignright" src="https://typeofweb.com/wp-content/uploads/2018/03/pexels-photo-347135-300x200.jpeg" alt="Kurs kodowania" title="Kurs kodowania wymaga nielada motywacji" width="300" height="200" /> Bardzo dużo osób decyduje się na rozpoczęcie swojej przygody z programowaniem ze względu na <strong style="text-indent: 0em">wysokie zarobki w tym zawodzie</strong>. Jeżeli jest to dla kogoś główny motyw, obawiam się, że wytrwanie w postanowieniu może być trudne. Nauka programowania to nie <strong style="text-indent: 0em">bułka z masłem</strong>. Zawodu programisty <strong style="text-indent: 0em">nie nauczysz się w dwa miesiące</strong>. <strong style="text-indent: 0em">zanim zaczniesz zarabiać</strong> jak przyzwoity programista, musisz się tym <strong style="text-indent: 0em">przyzwoitym programistą</strong> stać. Programowanie powinno sprawiać <strong style="text-indent: 0em">przyjemność</strong>. Budzić <strong style="text-indent: 0em">ciekawość</strong>, rozpalać <strong style="text-indent: 0em">żądzę</strong> <strong style="text-indent: 0em">wiedzy</strong>. Pamiętaj, że praca programisty wiąże się z <strong style="text-indent: 0em">ciągłym dokształcaniem</strong>. Może dlatego dobrzy programiści zarabiają tak dużo - firmy płacą za ich <strong style="text-indent: 0em">wiedzę</strong> i zdolność <strong style="text-indent: 0em">rozwiązywania</strong> <strong style="text-indent: 0em">problemów</strong>, nabytą dzięki <strong style="text-indent: 0em">doświadczeniu</strong>.

<h3>Finanse</h3>

Jeżeli myślisz, że cena przebranżowienia się to <strong>kilka tysięcy złotych</strong> przeznaczonych na kurs programowania <img class="size-medium wp-image-1164 alignright" src="https://typeofweb.com/wp-content/uploads/2018/03/pexels-photo-414825-300x200.jpeg" alt="Ile kosztuje kurs programowania?" title="Ile kosztuje kurs programowania?" width="300" height="200" /> programowania to niestety <strong>mocno się mylisz</strong>. Musisz mieć świadomość, że ten koszt będzie znacznie wyższy. Po pierwsze, dochodzi tu <strong>brak płynności finansowej</strong> na czas trwania kursu. Po drugie, nie zakładaj, że uda Ci się <strong>szybko znaleźć pracę</strong>. Znam osoby, które nawet przez rok po ukończeniu kursu wciąż nie mogły znaleźć pierwszego programistycznego zajęcia. Mam na myśli nie tylko pracę na etacie, ale również bezpłatny staż. Rok to oczywiście dość pesymistyczne założenie, ale moim zdaniem, lepiej jest się <strong>miło zaskoczyć, niż mocno rozczarować</strong>.

<h3>Przygotowanie do kursu programowania</h3>

Żeby jak najwięcej wyciągnąć z kursu programowania, polecam <strong>dobrze przygotować się</strong> przed jego rozpoczęciem. Jeżeli jesteś, tak jak ja byłam, <strong>kompletnym żółtodziobem</strong>, nie oglądaj bezmyślnie kolejnych tutoriali na YouTube.

<img class="size-medium wp-image-1163 alignleft" src="https://typeofweb.com/wp-content/uploads/2018/03/pexels-photo-416322-300x200.jpeg" alt="Dodatkowe materiały przy kursie programowania" title="Dodatkowe materiały przy kursie programowania" width="300" height="200" /> W moim przypadku bardzo przydatne było równoległe <strong>czytanie książek</strong> z serii <a href="https://helion.pl/serie/head-first-rusz-glowa">Rusz Głową </a> (angielski tytuł serii → Head First) i <strong>robienie prostych zadań</strong>. Korzystając z filmików na YouTube, robiłam też <strong>nieskomplikowane projekty</strong>. Na początku wpisywałam hasła takie jak: simple web project, programming project for beginners, single web application, programming for beginners, itp. — i szukałam odpowiednich filmów.

Z czasem udało mi się zebrać na swoim koncie YT subskrypcje kanałów, które najbardziej pomogły mi <strong>zrozumieć tajniki programowania</strong>. Osobiście polecam <a href="https://www.youtube.com/channel/UC29ju8bIPH5as8OGnQzwJyA">Traversy Media</a>, <a href="https://www.youtube.com/channel/UCVyRiMvfUNMA1UPlDPzG5Ow">DesignCourse</a>, <a href="https://www.youtube.com/channel/UCSJbGtTlrDami-tDGPUV9-w">Academind</a>, <a href="https://www.youtube.com/channel/UCW5YeuERMmlnqo4oq8vwUpg">The Net Ninja</a>, <a href="https://www.youtube.com/channel/UCO1cgjhGzsSYb1rsB4bFe4Q">Fun Fun Function</a>, <a href="https://www.youtube.com/channel/UCyIe-61Y8C4_o-zZCtO4ETQ">DevTips</a>. Oprócz kursów na YouTube zachęcam również do zapoznania się z platformami do nauki online — <a href="https://www.udemy.com/">udemy</a> oraz <a href="https://www.coursera.org/">coursera</a>. Można na nich znaleźć dużo <strong>kursów programowania - </strong>zarówno płatnych jak i <strong>darmowych</strong>. Dodatkowo polecam rozwiązywanie <strong>zadań programistycznych</strong>, które w bardzo przystępnej formie znajdują się na stronach <a href="https://www.codewars.com/">codewars</a> oraz <a href="https://codefights.com/">codefights</a>.

Warto też śledzić liczne <strong><a href="https://typeofweb.com/2018/03/29/grupy-facebook-front-end-developer/">grupy na Facebooku dla front-end developerów</a></strong>.

Proponowane przeze mnie kanały YT i platformy do nauki online to <strong>główne narzędzia</strong> z których korzystałam i w dalszym ciągu korzystam w celu rozwijania swoich umiejętności. Jeżeli znasz inne, godne polecenia, podziel się nimi proszę w komentarzach do artykułu.

<h3>Pierwsza praca</h3>

Większość szkół programistycznych <strong>pomaga w znalezieniu pracy</strong>. Organizowane są tzw. <strong>speed-dates</strong> pomiędzy przedstawicielami firm poszukujących specjalistów a kursantami. <img class="size-medium wp-image-1155 alignleft" src="https://typeofweb.com/wp-content/uploads/2018/03/pexels-photo-872957-300x217.jpeg" alt="Pierwsza praca po bootcampie" title="Pierwsza praca po bootcampie" width="300" height="217" /> Na innych spotkaniach <strong>prezentowane są projekty</strong> wykonane podczas kursu. Specjaliści od HR pomagają nam<strong> napisać CV</strong>, <strong>szukają</strong> za nas <strong>ofert</strong> <strong>i aplikują</strong> w naszym imieniu. Taka pomoc nie daje niestety gwarancji znalezienia pracy. Pomimo dużej pomocy ze strony szkół w szukaniu zatrudnienia, nie każdemu uda się od razu znaleźć pracodawcę. Jedni potrzebują więcej czasu na naukę, inni świetnie opanowali wiedzę, ale nie potrafią się „sprzedać”. Jeszcze inni są bardzo dobrze przygotowani i potrafią się zaprezentować, ale po prostu im się nie udaje.

<h3>Jak wytrwać</h3>

<img class="size-medium wp-image-1157 alignright" src="https://typeofweb.com/wp-content/uploads/2018/03/pexels-photo-300x168.jpg" alt="Wytrwałosc jest ważna przy kursie programowania" title="Wytrwałosc jest ważna przy kursie programowania" width="300" height="168" /> Jeżeli czujesz, że programowanie to coś, co chcesz robić w życiu — <strong>nie poddawaj się</strong>!

Mam wielu znajomych, którzy po kilku miesiącach szukania pracy i otrzymaniu kolejnej odmowy byli bliscy zrezygnowania z pomysłu zmiany zawodu. Każdy z nich pracuje dziś jako programista. Jeżeli sytuacja finansowa zmusza Cię do podjęcia innego zatrudnienia — zrób to. Ale po pracy <strong>rozwiązuj zadania</strong>. Udostępniaj swój kod na <strong>GitHubie</strong>. Wysyłaj aplikacje. Nie bój się aplikować do jednej firmy kilka razy. Nawet po odrzuceniu kandydatury <strong>nie skreślaj firmy</strong>. Przygotuj się lepiej i próbuj dalej. Nie dopuszczaj do siebie porażki, a zapewniam Cię — prędzej czy później <strong>Twoje marzenie się spełni</strong>.

<h3>To jednak nie to</h3>

Oczywiście może się zdarzyć, że pomimo świetnego przygotowania i ogromnych chęci okaże się, że <strong>programowanie nie jest dla Ciebie</strong>. Pisanie kodu nie sprawia Ci radości, a nauka nowych technologii nie przychodzi z taką łatwością. <img class="size-medium wp-image-1165 alignleft" src="https://typeofweb.com/wp-content/uploads/2018/03/pexels-photo-235975-300x199.jpeg" alt="Kurs programowania nie jest dla wszystkich" title="Kurs programowania nie jest dla wszystkich" width="300" height="199" />Czy to oznacza, że cały wysiłek poszedł na marne? Absolutnie nie! Są zawody, w których znajomość podstaw programowania może być <strong>dużym atutem</strong>. Takie umiejętności mogą wyróżnić nas na tle kandydatów bez programistycznego przygotowania. Mam na myśli takie zawody jak: kierownik projektu informatycznego, kierownik produktu, specjalista user experience, itp. W przypadku przebranżowienia zapewne będziemy musieli zaczynać od młodszego specjalisty czy nawet asystenta. Jednak jeżeli mamy taką możliwość — <strong>czasami warto</strong>.
<h2>Zestawienie kursów programowania*</h2>
Na koniec przygotowałam zestawienie najbardziej popularnych<strong> szkół programowania</strong> w Polsce. Przedstawiłam w nim <strong>rodzaje kursów</strong> programistycznych, ich <strong>ceny</strong>, <strong>długość</strong> <strong>trwania</strong> (w godzinach) oraz <strong>tryby prowadzenia zajęć</strong> i <strong>miejscowości</strong>, w których odbywają się szkolenia. Najbardziej aktualne informacje zawsze znajdziesz bezpośrednio u źródła (każda nazwa szkoły jest podlinkowana i kieruje bezpośrednio do strony głównej danej uczelni).
<div style="overflow: auto;margin-left: -10%;margin-right: -10%;">
<table style="border: solid">
<tbody>
<tr style="border: solid">
<td style="text-align: center;border: solid" colspan="9"><strong>Nazwa szkoły</strong></td>
</tr>
<tr>
<td style="border: solid;text-align: center"></td>
<td style="border: solid;text-align: center" colspan="2"><a href="https://www.coderslab.pl/pl/jak-uczymy"><strong>Coderslab</strong></a></td>
<td style="border: solid;text-align: center" colspan="2"><a href="http://infoshareacademy.com/"><strong>infoShare Academy</strong></a></td>
<td style="border: solid;text-align: center" colspan="2"><a href="https://kodilla.com/pl"><strong>Kodilla</strong></a></td>
<td style="border: solid;text-align: center" colspan="2"><a href="http://sdacademy.pl/"><strong>Software Development Academy</strong></a></td>
</tr>
<tr style="border: solid">
<td style="border: solid;text-align: center"><strong>Oferowane kursy</strong></td>
<td style="border: solid;text-align: center"><strong>Cena w PLN</strong></td>
<td style="border: solid;text-align: center"><strong>Ilość godz.</strong></td>
<td style="border: solid;text-align: center"><strong>Cena w PLN</strong></td>
<td style="border: solid;text-align: center"><strong>Ilość godz.</strong></td>
<td style="border: solid;text-align: center"><strong>Cena w PLN</strong></td>
<td style="border: solid;text-align: center"><strong>Ilość godz.</strong></td>
<td style="border: solid;text-align: center"><strong>Cena w PLN</strong></td>
<td style="border: solid;text-align: center"><strong>Ilość godz.</strong></td>
</tr>
<tr style="border: solid">
<td style="border: solid;text-align: center">Kurs Java</td>
<td style="border: solid;text-align: center">11.500</td>
<td style="border: solid;text-align: center">360</td>
<td style="border: solid;text-align: center">9.800</td>
<td style="border: solid;text-align: center">320</td>
<td style="border: solid;text-align: center">13.284</td>
<td style="border: solid;text-align: center">480</td>
<td style="border: solid;text-align: center">9.199</td>
<td style="border: solid;text-align: center">360</td>
</tr>
<tr style="border: solid">
<td style="border: solid;text-align: center">Kurs Front-End</td>
<td style="border: solid;text-align: center">9.800</td>
<td style="border: solid;text-align: center">320</td>
<td style="border: solid;text-align: center">9.600</td>
<td style="border: solid;text-align: center">320</td>
<td style="border: solid;text-align: center">5.166</td>
<td style="border: solid;text-align: center">240</td>
<td style="border: solid;text-align: center"></td>
<td style="border: solid;text-align: center"></td>
</tr>
<tr style="border: solid">
<td style="border: solid;text-align: center">JS React / Angular</td>
<td style="border: solid;text-align: center">9.800</td>
<td style="border: solid;text-align: center">320</td>
<td style="border: solid;text-align: center"> 2.900</td>
<td style="border: solid;text-align: center"> 45</td>
<td style="border: solid;text-align: center">7.380</td>
<td style="border: solid;text-align: center">240</td>
<td style="border: solid;text-align: center">7.999</td>
<td style="border: solid;text-align: center">322</td>
</tr>
<tr style="border: solid">
<td style="border: solid;text-align: center">Back-end PHP</td>
<td style="border: solid;text-align: center">9.800</td>
<td style="border: solid;text-align: center">320</td>
<td style="border: solid;text-align: center">9.600</td>
<td style="border: solid;text-align: center">320</td>
<td style="border: solid;text-align: center"></td>
<td style="border: solid;text-align: center"></td>
<td style="border: solid;text-align: center"></td>
<td style="border: solid"></td>
</tr>
<tr style="border: solid">
<td style="border: solid;text-align: center">Back-end Python</td>
<td style="border: solid;text-align: center">9.800</td>
<td style="border: solid;text-align: center">320</td>
<td style="border: solid;text-align: center">2.500</td>
<td style="border: solid;text-align: center">45</td>
<td style="border: solid;text-align: center"></td>
<td style="border: solid;text-align: center"></td>
<td style="border: solid;text-align: center">8.990</td>
<td style="border: solid;text-align: center">311</td>
</tr>
<tr style="border: solid">
<td style="border: solid;text-align: center">Back-end Ruby</td>
<td style="border: solid;text-align: center">9.800</td>
<td style="border: solid;text-align: center">320</td>
<td style="border: solid"></td>
<td style="border: solid"></td>
<td style="border: solid"></td>
<td style="border: solid"></td>
<td style="border: solid"></td>
<td style="border: solid"></td>
</tr>
<tr style="border: solid">
<td style="border: solid;text-align: center">Full stack PHP</td>
<td style="border: solid;text-align: center">5.600</td>
<td style="border: solid;text-align: center">164</td>
<td style="border: solid"></td>
<td style="border: solid"></td>
<td style="border: solid"></td>
<td style="border: solid"></td>
<td style="border: solid"></td>
<td style="border: solid"></td>
</tr>
<tr style="border: solid">
<td style="border: solid;text-align: center">Full Stack Node.js / Kurs web dev</td>
<td style="border: solid;text-align: center">5.600</td>
<td style="border: solid;text-align: center">164</td>
<td style="border: solid;text-align: center"></td>
<td style="border: solid;text-align: center"></td>
<td style="border: solid;text-align: center">11.439</td>
<td style="border: solid;text-align: center">480</td>
<td style="border: solid"></td>
<td style="border: solid"></td>
</tr>
<tr style="border: solid">
<td style="border: solid;text-align: center">.NET C#</td>
<td style="border: solid;text-align: center">11.500</td>
<td style="border: solid;text-align: center">360</td>
<td style="border: solid;text-align: center"></td>
<td style="border: solid;text-align: center"></td>
<td style="border: solid;text-align: center"></td>
<td style="border: solid;text-align: center"></td>
<td style="border: solid;text-align: center">9.490</td>
<td style="border: solid;text-align: center">332</td>
</tr>
<tr style="border: solid">
<td style="border: solid;text-align: center" colspan="9"><strong>Tryb zajęć</strong></td>
</tr>
<tr>
<td style="border: solid;text-align: center">dzienne</td>
<td style="text-align: center;border: solid" colspan="2">✅</td>
<td style="text-align: center;border: solid" colspan="2">✅</td>
<td style="text-align: center;border: solid" colspan="2"></td>
<td style="text-align: center;border: solid" colspan="2"></td>
</tr>
<tr style="border: solid">
<td style="border: solid;text-align: center">weekendowe</td>
<td style="text-align: center;border: solid" colspan="2">✅</td>
<td style="text-align: center;border: solid" colspan="2">✅</td>
<td style="text-align: center;border: solid" colspan="2"></td>
<td style="text-align: center;border: solid" colspan="2">✅</td>
</tr>
<tr style="border: solid">
<td style="border: solid;text-align: center">wieczorowe</td>
<td style="text-align: center;border: solid" colspan="2"></td>
<td style="text-align: center;border: solid" colspan="2">✅</td>
<td style="text-align: center;border: solid" colspan="2"></td>
<td style="text-align: center;border: solid" colspan="2">✅</td>
</tr>
<tr style="border: solid">
<td style="border: solid;text-align: center">online</td>
<td style="text-align: center;border: solid" colspan="2"></td>
<td style="text-align: center;border: solid" colspan="2"></td>
<td style="text-align: center;border: solid" colspan="2">✅</td>
<td style="text-align: center;border: solid" colspan="2"></td>
</tr>
<tr style="border: solid">
<td style="border: solid;text-align: center"><strong>Miasta</strong></td>
<td style="border: solid;text-align: center" colspan="2">
<ul style="list-style-type: none">
 	<li>Gdańsk</li>
 	<li>Katowice</li>
 	<li>Kraków</li>
 	<li>Poznań</li>
 	<li>Warszawa</li>
 	<li>Wrocław</li>
 	<li>Łódź**</li>
 	<li>Lublin**</li>
 	<li>Białystok**</li>
</ul>
</td>
<td style="text-align: center;border: solid" colspan="2">
<ul style="list-style-type: none">
 	<li><span style="margin: 0">Gdańsk</span></li>
 	<li><span style="margin: 0">Kraków</span></li>
 	<li><span style="margin: 0">Lublin</span></li>
 	<li><span style="margin: 0">Szczecin</span></li>
 	<li><span style="margin: 0">Warszawa</span></li>
</ul>
</td>
<td style="text-align: center;border: solid" colspan="2">
<ul style="list-style-type: none">
 	<li><span style="margin: 0">Cała Polska<br> (online z mentorem)</span></li>
</ul>
</td>
<td style="border: solid" colspan="2">
<ul style="list-style-type: none">
 	<li style="text-align: center"><span style="margin: 0">Trójmiasto</span></li>
 	<li style="text-align: center"><span style="margin: 0">Białystok</span></li>
 	<li style="text-align: center"><span style="margin: 0">Bydgoszcz</span></li>
 	<li style="text-align: center"><span style="margin: 0">Katowice</span></li>
 	<li style="text-align: center"><span style="margin: 0">Kraków</span></li>
 	<li style="text-align: center"><span style="margin: 0">Lublin</span></li>
 	<li style="text-align: center"><span style="margin: 0">Łódź</span></li>
 	<li style="text-align: center"><span style="margin: 0">Poznań</span></li>
 	<li style="text-align: center"><span style="margin: 0">Szczecin</span></li>
 	<li style="text-align: center"><span style="margin: 0">Toruń</span></li>
 	<li style="text-align: center"><span style="margin: 0">Warszawa</span></li>
 	<li style="text-align: center"><span style="margin: 0">Wrocław</span></li>
</ul>
</td>
</tr>
</tbody>
</table>
</div>
<span style="font-size: 10px">*Powyższa oferta jest aktualna na marzec 2018 roku i jest tylko poglądowym zestawieniem.
<span style="font-size: 10px">**Na dzień pisania artykułu w podanych miejscowościach nie było ofert szkoleniowych.</span></span>
<h2>Podsumowanie</h2>
Uważam, że szkoły programistyczne mogą znacznie pomóc osobom bez wykształcenia informatycznego<strong> rozpocząć swoją przygodę w branży IT</strong> dzięki kursom programowania. Musimy jednak mieć świadomość tego, że proces zmiany zawodu jest długotrwały i bardzo pracochłonny. Zapotrzebowanie na programistów jest duże, ale to nie oznacza, że firmy chętnie zatrudniają absolwentów kursów programowania <strong>bez doświadczenia komercyjnego</strong>. [typeofweb-courses-slogan]

Taka tendencja nie dotyczy tylko branży IT. Często słyszę od znajomych po architekturze, prawie czy budownictwie, że rynek pracy wymaga od świeżo upieczonych absolwentów doświadczenia zawodowego. Jako osoba, która była w podobnej sytuacji, uważam, że jest to co najmniej niesprawiedliwe. Pamiętajmy jednak, że firmy nie zawsze mogą sobie pozwolić na zatrudnienie absolwenta, który przez kilka pierwszych miesięcy swojej pracy będzie dla firmy głównie obciążeniem. Taka osoba wymaga <strong>dużego wsparcia</strong> od bardziej doświadczonych pracowników, którzy robią to kosztem swoich dotychczasowych obowiązków. W perspektywie dłuższego czasu, szkolenie wchodzących na rynek pracy specjalistów <strong>zwraca się z nawiązką</strong>, ale nie wszystkie firmy mają zasoby pozwalające na takie działania. Dlatego do nas, jako absolwentów, należy jak najlepsze przygotowanie się do pracy. Osoby, którym udało się podjąć zatrudnienie w nowym zawodzie powinny <strong>docenić zaufanie pracodawcy</strong> oraz <strong>wsparcie</strong> <strong>współpracowników</strong>, które jest tak ważne <strong>na</strong> <strong>starcie</strong>.
